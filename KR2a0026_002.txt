# -*- mode: mandoku-view -*-
#+TITLE: 舊唐書
#+DATE: 2018-03-31 09:03:15.269454
#+PROPERTY: ID KR2a0026
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷二
<pb:KR2a0026_WYG_002-1a>¶
欽定四庫全書¶
　舊唐書卷二¶
後晉司空同中書門下平章事劉　昫撰¶
¶
　本紀第二¶
¶
太宗上¶
¶
太宗文武大聖大廣孝皇帝諱世民髙祖第二子也母¶
曰太穆順聖皇后竇氏隋開皇十八年十二月戊午生¶
於武功之别館時有二龍戲於館門之外三日而去髙¶
祖之臨岐州太宗時年四嵗有書生自言善相謁髙祖¶
<pb:KR2a0026_WYG_002-1b>¶
曰公貴人也且有貴子見太宗曰龍鳯之姿天日之表¶
年將二十必能濟世安民矣髙祖懼其言泄將殺之忽¶
失所在因採濟世安民之義以為名焉太宗㓜聰睿𤣥¶
鑒深遠臨機果斷不拘小節時人莫能測也大業末煬¶
帝於鴈門為突厥所圍太宗應募救援𨽻屯衛將軍雲¶
定興營將行謂定興曰必賫旗鼓以設疑兵且始畢可¶
汗舉國之師敢圍天子必以國家倉卒無援我張軍容¶
<pb:KR2a0026_WYG_002-2a>¶
令數十里幡旗相續夜則鉦鼓相應虜必謂救兵雲集¶
望塵而遁矣不然彼衆我寡悉軍来戰必不能支矣定¶
興從焉師次崞縣突厥候騎馳告始畢曰王師大至由¶
是解圍而遁及髙祖之守太原太宗時年十八有髙陽¶
賊帥魏刁児自號歴山飛来攻太原高祖擊之深入賊¶
陣太宗以輕騎突圍而進射之所向皆披靡拔髙祖於¶
萬衆之中適㑹歩兵至髙祖與太宗又奮擊大破之時¶
隋祚已終太宗潛圖義舉毎折節下士推財養客羣盗¶
大俠莫不願効死力及義兵起乃率兵略徇西河尅之¶
<pb:KR2a0026_WYG_002-2b>¶
拜右領大都督右三軍皆隸焉封燉煌郡公大軍西上¶
賈胡堡隋將宋老生率精兵二萬屯霍邑以拒義師㑹¶
久雨糧盡髙祖與裴寂議且還太原以圖後舉太宗曰¶
本興大義以救蒼生當須先入咸陽號令天下遇小敵¶
即班師將恐從義之徒一朝解體還守太原一城之地¶
此為賊耳何以自全髙祖不納促令引發太宗遂號泣¶
於外聲聞帳中髙祖召問其故對曰今兵以義動進戰¶
<pb:KR2a0026_WYG_002-3a>¶
則必尅退還則必散衆散於前敵乗於後死亡須臾而¶
至是以悲耳髙祖乃悟而止八月己卯雨霽髙祖引師¶
趣霍邑太宗恐老生不出戰乃將數騎先詣其城下舉¶
鞭指麾若將圍城者以激怒之老生果怒開門出兵背¶
城而陣髙祖與建成合陣於城東太宗及柴紹陣於城¶
南老生麾兵疾進先薄髙祖而建成墜馬老生乗之髙¶
祖與建成軍咸却太宗自南原率二騎馳下峻坂衝斷¶
其軍引兵奮擊賊衆大敗各捨仗而走懸門發老生引¶
繩欲上遂斬之平霍邑至河東闗中豪傑爭走赴義太¶
<pb:KR2a0026_WYG_002-3b>¶
宗請進師入闗取永豐倉以賑窮乏收羣盗以圖京師¶
髙祖稱善太宗以前軍濟河先定渭北三輔吏民及諸¶
豪猾詣軍門請自効者日以千計扶老擕㓜滿於麾下¶
收納英俊以備僚列遠近聞者咸自託焉師次于涇陽¶
勝兵九萬破胡賊劉鷂子并其衆留殷開山劉𢎞基屯¶
長安故城太宗自趣司竹賊帥李仲文何潘仁向善志¶
等皆來㑹頓于阿城獲兵十三萬長安父老賫牛酒詣¶
<pb:KR2a0026_WYG_002-4a>¶
旌門者不可勝紀勞而遣之一無所受軍令嚴肅秋毫¶
無所犯尋與大軍平京城髙祖輔政受唐國内史改封¶
秦國公㑹薛舉以勁卒十萬来逼渭濱太宗親擊之大¶
破其衆追斬萬餘級略地至于隴坻義寧元年十二月¶
復為右元帥總兵十萬徇東都及將旋謂左右曰賊見¶
吾還必相追躡設三伏以待之俄而隋將叚達率萬餘¶
人自後而至度三王陵發伏擊之叚達大敗追奔至于¶
城下因於宜陽新安置熊穀二州戌之而還徙封趙國¶
公髙祖受禪拜尚書令右武侯大將軍進封秦王加授¶
<pb:KR2a0026_WYG_002-4b>¶
雍州牧武徳元年七月薛舉寇涇州太宗率衆討之不¶
利而旋九月薛舉死其子仁杲嗣立太宗又為元帥以¶
擊仁杲相持於折墌城深溝髙壘者六十餘日賊衆十¶
餘萬兵鋒甚鋭數來挑戰太宗按甲以挫之賊糧盡其¶
將牟君才梁胡郎来降太宗謂諸將軍曰彼氣衰矣吾¶
當取之遣將軍龎玉先陣於淺水原南以誘之賊将宗¶
羅㬋併軍来拒玉軍㡬敗既而太宗親御大軍奄自原¶
<pb:KR2a0026_WYG_002-5a>¶
北出其不意羅㬋望見復廻師相拒太宗將驍騎數十¶
入賊陣於是王師表裏齊奮羅㬋大潰斬首數千級投¶
澗谷而死者不可勝計太宗率左右二十餘騎追奔直¶
趣折墌以乗之仁杲大懼嬰城自守將夕大軍繼至四¶
面合圍詰朝仁杲請降俘其精兵萬餘人男女五萬口¶
既而諸將奉賀因問曰始大王野戰破賊其主尚保堅¶
城王無攻具輕騎騰逐不待歩兵徑薄城下咸疑不尅¶
而竟下之何也太宗曰此以權道廹之使其計不暇發¶
以故尅也羅㬋恃往年之勝兼復養銳日久見吾不出¶
<pb:KR2a0026_WYG_002-5b>¶
意在相輕今喜吾出悉兵来戰雖擊破之擒殺盖少若¶
不急躡還走投城仁杲收而撫之則便未可得矣且其¶
兵衆皆隴西人一敗披退不及廻顧散歸隴外則折墌¶
自虚我軍隨而廹之所以懼而降也此可謂成算諸君¶
盡不見耶諸將曰此非凡人所能及也獲賊兵精騎甚¶
衆還令仁杲兄弟及賊帥宗羅㬋翟長孫等領之太宗¶
與之遊獵馳射無所間然賊徒荷恩懾氣咸願効死時¶
<pb:KR2a0026_WYG_002-6a>¶
李宻初附髙祖令宻馳傳迎太宗於豳州宻見太宗天¶
姿神武軍威嚴肅驚悚歎服私謂殷開山曰真英主也¶
不如此何以定禍亂乎凱旋獻㨗於太廟拜太尉陕東¶
道行臺尚書令鎮長春宫闗東兵馬並受節度尋加左¶
武候大將軍凉州總管宋金剛之陷澮州也兵鋒甚銳¶
髙祖以王行本尚據蒲州吕崇茂反於夏縣晉澮二州¶
相繼陷没闗中震駭乃手勑曰賊勢如此難與爭鋒宜¶
棄河東之地謹守闗西而已太宗上表曰太原王業所¶
基國之根本河東殷實京邑所資若舉而棄之臣竊憤¶
<pb:KR2a0026_WYG_002-6b>¶
恨願假精兵三萬必能平殄武周克復汾晉髙祖於是¶
悉發闗中兵以益之又幸長春宫親送太宗二年十一¶
月太宗率衆趣龍門闗履冰而渡之進屯柏壁與賊將¶
宋金剛相持尋而永安王孝基敗於夏縣于筠獨孤懐¶
恩唐儉並為賊將尋相尉遲敬徳所執將還澮州太宗¶
遣殷開山秦叔寳邀之於美良川大破之相等僅以身¶
免悉虜其衆復歸柏壁於是將咸請戰太宗曰金剛懸¶
<pb:KR2a0026_WYG_002-7a>¶
軍千里深入吾地精兵驍將皆在於此武周據太原專¶
倚金剛以為捍士卒雖衆内實空虚意在速戰我堅營¶
蓄銳以挫其鋒糧盡計窮自當遁走三年二月金剛竟¶
以衆餒而遁太宗追之至介州金剛列陣南北七里以¶
拒官軍太宗遣總管李世勣程䶧金秦叔寳當其北翟¶
長孫秦武通當其南諸軍戰小却為賊所乗太宗率精¶
騎擊之衝其陣後賊衆大敗追奔數十里敬徳相率衆¶
八千来降還令敬徳督之與軍營相叅屈突通懼其為¶
變驟以為請太宗曰昔蕭王推赤心置人腹中並能畢¶
<pb:KR2a0026_WYG_002-7b>¶
命今委任敬徳又何疑也於是劉武周奔於突厥并汾¶
悉復舊地詔就軍加拜益州道行臺尚書令七月總率¶
諸軍攻王世充於洛邑師次穀州世充率精兵三萬陣¶
於慈澗太宗以輕騎挑之時衆寡不敵陷於重圍左右¶
咸懼太宗命左右先歸獨留後殿世充驍將單雄信數¶
百騎夾道来逼交搶競進太宗㡬為所敗太宗左右射¶
之無不應&KR0076;而倒獲其大將燕頎世充乃拔慈澗之鎮¶
<pb:KR2a0026_WYG_002-8a>¶
歸於東都太宗遣行軍總管史萬寳自宜陽南據龍門¶
劉徳威自太行東圍河内王君廓自洛口斷賊糧道又¶
遣黄君漢夜從孝水河中下舟師襲廻洛城尅之黄河¶
已南莫不響應城堡相次来降大車進屯邙山九月太¶
宗以五百騎先觀戰地卒與世充萬餘人相遇㑹戰復¶
破之斬首三千餘級獲大將陳智略世充僅以身免其¶
所署筠州總管楊慶遣使請降遣李世勣率師出轘轅¶
道安撫其衆滎汴洧豫九州相繼来降世充遂求救於¶
竇建徳四年二月又進屯青城宫營壘未立世充衆二¶
<pb:KR2a0026_WYG_002-8b>¶
萬自方諸門臨穀氷而陣太宗以精騎陣於北邙山令¶
屈突通率步卒五千渡水以擊之因誡通曰待兵交即¶
放煙吾當率騎軍南下兵纔接太宗以騎衝之挺身先¶
進與通表裏相應賊衆殊死戰散而復合者數焉自辰¶
及午賊衆始退縱兵乗之俘斬八千人於是進營城下¶
世充不敢復出但嬰城自守以待建徳之援太宗遣諸¶
軍掘塹匝布長圍以守之呉王杜伏威遣其將陳正通¶
<pb:KR2a0026_WYG_002-9a>¶
徐召宗率精兵二千来㑹於軍所偽鄭州司馬沈悦以¶
武牢降將軍王君廓應之擒其偽荊王王行本㑹竇建¶
徳以兵十餘萬来援世充至于酸棗蕭瑀屈突通封徳¶
彞皆以腹背受敵恐非萬全請退師榖州以觀之太宗¶
曰世充糧盡内外離心我當不勞攻擊坐收其敝建徳¶
新破孟海公將驕卒惰吾當進據武牢扼其襟要賊若¶
冒險與我爭鋒破之必矣如其不戰旬日間世充當自¶
潰若不速進賊入武牢諸城新附必不能守二賊併力¶
將若之何通又請解圍就險以候其變太宗不許於是¶
<pb:KR2a0026_WYG_002-9b>¶
留通輔齊王元吉以圍世充親率歩騎三千五百人趣¶
武牢建徳自滎陽西上築壘於板渚太宗屯武牢相持¶
二十餘日諜者曰建徳伺官軍芻盡候牧馬於河北因¶
將襲武牢太宗知其謀遂牧馬河北以誘之詰朝建徳¶
果悉衆而至陳兵汜水世充將郭士衡陣於其南綿亘¶
數里鼓譟諸將大懼太宗將數騎昇高丘以望之謂諸¶
將曰賊起山東未見大敵今度險而囂是無政令逼城¶
<pb:KR2a0026_WYG_002-10a>¶
而陣有輕我心我按兵不出彼廼氣衰陣久卒饑必將¶
自退追而擊之無往不尅吾與公等約必以午時後破¶
之建徳列陣自辰至午兵士饑倦皆坐列又爭飲水逡¶
巡斂退太宗曰可擊矣親率輕騎追而誘之衆繼至建¶
徳廻師而陣未及整列太宗先登擊之所向皆靡俄而¶
衆軍合戰囂塵四起太宗率史大奈程䶧金秦叔寳宇¶
文歆等揮幡而入直突出其陣後張我旗幟賊顧見之¶
大潰追奔三十里斬首三千餘級虜其衆五萬生擒建¶
徳於陣太宗數之曰我以干戈問罪本在王世充得失¶
<pb:KR2a0026_WYG_002-10b>¶
存亡不預汝事何故越境犯我兵鋒建徳股慄而言曰¶
今若不来恐勞逺取髙祖聞而大悦手詔曰隋氏分崩¶
崤凾隔絶兩雄合勢一朝清蕩兵既尅捷更無死傷無¶
愧為臣不憂其父並汝功也乃將建徳至東都城下世¶
充懼率其官屬二千餘人詣軍門請降山東悉平太宗¶
入據宫城令蕭瑀竇軌等封守府庫一無所取令記室¶
房𤣥齡收隋圖籍於是誅其同惡叚達等五十餘人枉¶
<pb:KR2a0026_WYG_002-11a>¶
被囚禁者悉釋之非罪誅戮者祭而誄之大饗將士班¶
賜有差髙祖令尚書左僕射裴寂勞於軍中六月凱旋¶
太宗親披黄金甲陳鐵馬一萬騎甲士三萬人前後部¶
鼓吹俘二偽主及隋氏器物輦輅獻于太廟高祖大悦¶
行飲至禮以享焉髙祖以自古舊官不稱殊功乃别表¶
徽號用旌勲徳十月加號天䇿上將陕東道大行臺位¶
在王公上増邑二萬户通前三萬户賜金輅一乗衮冕¶
之服玉璧一雙黄金六千斤前後部鼓吹及九部之樂¶
班劒四十人于時海内漸平太宗乃鋭意經籍開文學¶
<pb:KR2a0026_WYG_002-11b>¶
館以待四方之士行臺司勲郎中杜如晦等十有八人¶
為學士每更置閣下降以温顔與之討論經義或夜分¶
而罷未㡬竇建徳舊將劉黑闥舉兵反據洺州十二月¶
太宗總戎東討五年正月進軍肥鄉分兵絶其糧道相¶
持兩月黑闥窘急求戰率歩騎二萬南渡洺水晨壓官¶
軍太宗親率精騎擊其馬軍破之乗勝蹂其歩卒賊大¶
潰斬首萬餘級先是太宗遣堰洺水上流使淺令黑闥¶
<pb:KR2a0026_WYG_002-12a>¶
得渡及戰乃令決堰水大至深丈餘賊徒既敗赴水者¶
皆溺死焉黑闥與二百餘騎北走突厥悉虜其衆河北¶
平時徐圓朗阻兵徐兖太宗廻師討平之於是河濟江¶
淮諸郡邑皆平十月加左右十二衛大將軍七年秋突¶
厥頡利二可汗自原州入寇侵擾闗中有説髙祖云秪¶
為府藏子女在京師故突厥来若燒却長安而不都則¶
胡寇自止髙祖乃遣中書侍郎宇文士及行山南可居¶
之地即欲移都蕭瑀等皆以為非然終不敢犯顔正諫¶
太宗獨曰霍去病漢廷之將帥耳猶且志滅匈奴臣忝¶
<pb:KR2a0026_WYG_002-12b>¶
備藩維尚使胡塵不息遂令陛下議欲遷都此臣之責¶
也幸乞聽臣一申微効取彼頡利若一兩年間不係其¶
頸徐建移都之䇿臣當不敢復言髙祖怒仍遣太宗將¶
三十餘騎行剗還日固奏必不可移都髙祖遂止八年¶
加中書令九年皇太子建成齊王元吉謀害太宗六月¶
四日太宗率長孫無忌尉遲敬徳房𤣥齡杜如晦宇文¶
士及髙士㢘侯君集程知節秦叔寳叚志𤣥屈突通張¶
<pb:KR2a0026_WYG_002-13a>¶
士貴等於𤣥武門誅之甲子立為皇太子庶政皆斷決¶
太宗乃縱禁苑所養鷹犬并停諸方所進珍異政尚簡¶
肅天下大悅又令百官各上封事備陳安人理國之要¶
己巳令曰依禮二名不偏諱近代已来兩字兼避廢闕¶
已多率意而行有違經典其官號人名公私文籍有世¶
民兩字不連續者並不須諱罷幽州大都督府辛未廢¶
陕東道大行臺置洛州都督府廢益州道行臺置益州¶
大都督府壬午幽州大都督廬江王瑗謀逆廢為庶人¶
乙酉罷天䇿府七月壬辰太子左庶子髙士㢘為侍中¶
<pb:KR2a0026_WYG_002-13b>¶
右庶子房𤣥齡為中書令尚書右僕射蕭瑀為尚書左¶
僕射吏部尚書楊恭仁為雍州牧太子左庶子長孫無¶
忌為吏部尚書右庶子杜如晦為兵部尚書太子詹事¶
宇文士及為中書令封徳彞為尚書右僕射八月癸亥¶
髙祖傳位於皇太子太宗即位於東宫顯徳殿遣司空¶
魏國公裴寂柴告于南郊大赦天下武徳元年以来責¶
情流配者並放還文武官五品以上先無爵者賜爵一¶
<pb:KR2a0026_WYG_002-14a>¶
級六品已下加勲一轉天下給復一年癸酉放掖庭宫¶
女三千餘人甲戌突厥頡利突利寇涇州乙亥突厥進¶
寇武功京師戒嚴丙子立妃長孫氏為皇后己卯突厥¶
寇髙陵辛巳行軍總管尉遲敬徳與突厥戰於涇陽大¶
破之斬首千餘級癸未突厥頡利至于渭水便橋之北¶
遣其酋帥執失思力入朝為覘自張形勢太宗命囚之¶
親出𤣥武門馳六騎幸渭水上與頡利隔津而語責以¶
負約俄而衆軍繼至頡利見軍容既盛又知思力就拘¶
由是大懼遂請和詔許焉即日還宫乙酉又幸便橋與¶
<pb:KR2a0026_WYG_002-14b>¶
頡利刑白馬設盟突厥引退九月丙戌頡利獻馬三千¶
疋羊萬口帝不受令頡利歸所掠中國户口丁未引諸¶
衛騎兵統將等習射于顯徳殿庭謂將軍已下曰自古¶
突厥與中國更有盛衰若軒轅善用五兵即能北逐獯¶
鬻周宣驅馳方召亦能制勝太原至漢晉之君逮於隋¶
代不使兵士素習干戈突厥来侵莫能抗禦致遺中國¶
生民塗炭於寇手我今不使汝等穿池築苑造諸淫費¶
<pb:KR2a0026_WYG_002-15a>¶
農民恣令逸樂兵士唯習弓馬庶使汝鬭戰亦望汝前¶
無横敵於是每日引數百人於殿前教射帝親自臨試¶
射中者隨賞弓刀布帛朝臣多有諫者曰先王制法有¶
以兵刃至御所者刑之所以防萌杜漸備不虞也今引¶
裨卒之人彎弧縱矢於軒陛之側陛下親在其間正恐¶
禍出非意非所以為社稷計也上不納自是後士卒皆¶
為精鋭壬子詔私家不得輙立妖神妄設淫祀非禮祠¶
禱一皆禁絶其龜易五兆之外諸雜占卜亦皆停斷長¶
孫無忌封齊國公房𤣥齡邢國公尉遲敬徳吳國公杜¶
<pb:KR2a0026_WYG_002-15b>¶
如晦蔡國公侯君集潞國公冬十月丙辰朔日有蝕之¶
癸亥立中山王承乾為皇太子癸酉裴寂食實封一千¶
五百户長孫無忌王君廓尉遲敬徳房𤣥齡杜如晦一¶
千三百户長孫順徳柴紹羅藝趙郡王孝恭一千二百¶
户侯君集張公謹劉師立一千户李世勣劉𢎞基九百¶
户髙士㢘宇文士及秦叔寳程知節七百户安興貴安¶
修仁唐儉竇軌屈突通蕭瑀封徳彞劉義節六百户錢¶
<pb:KR2a0026_WYG_002-16a>¶
九隴樊世興公孫武達李孟常叚志𤣥龎卿惲張亮李¶
藥師杜淹元仲文四百户張長遜張平髙李安逺李子¶
和秦行師馬三寳三百户十一月庚寅降宗室封郡王¶
者並為縣公十二月癸酉親録囚徒是嵗新羅龜兹突¶
厥髙麗百濟党項並遣使朝貢¶
貞觀元年春正月乙酉改元辛丑燕郡王李藝據涇州¶
反尋為左右所斬傳首京師庚午以僕射竇軌為益州¶
大都督三月癸巳皇后親蠶尚書左僕射宋國公蕭瑀¶
為太子少師丙午詔齊故尚書僕射崔季舒給事黄門¶
<pb:KR2a0026_WYG_002-16b>¶
侍郎郭遵尚書右丞封孝琰等昔仕鄴中名位通顯志¶
存忠讜抗表極言無救社稷之亡遂見龍逢之酷其季¶
舒子剛遵子雲孝琰子君遵並以門遭時譴滛刑濫及¶
宜從襃奨特異常倫可免内侍量才别敘夏四月癸巳¶
凉州都督長樂王㓜良有罪伏誅六月辛巳尚書右僕¶
射宻國公封徳彞薨壬辰太子少保宋國公蕭瑀為尚¶
書左僕射是夏山東諸州大旱令所在賑恤無出今年¶
<pb:KR2a0026_WYG_002-17a>¶
租賦秋七月壬子吏部尚書齊國公長孫無忌為尚書¶
右僕射八月戊戌貶侍中義興郡公髙士㢘為安州大¶
都督户部尚書裴矩卒是月闗東及河南隴右沿邊諸¶
州霜害秋稼九月辛酉命中書侍郎温彦博尚書右丞¶
魏徴等分往諸州賑恤中書令郢國公宇文士及為殿¶
中監御史大夫檢校吏部尚書叅預朝政安吉郡公杜¶
淹署位十二月壬午上謂侍臣曰神仙事本虚妄空有¶
其名秦始皇非分愛好遂為方士所詐乃遣童男女數¶
千人隨徐福入海求仙藥方士避秦苛虐因留不歸始¶
<pb:KR2a0026_WYG_002-17b>¶
皇猶海側踟蹰以待之還至沙丘而死漢武帝為求仙¶
乃將女嫁道術人事既無驗便行誅戮據此二事神仙¶
不煩妄求也尚書左僕射宋國公蕭瑀坐事免戊申利¶
州都督義安王孝常右武衛將軍劉徳裕等謀反伏誅¶
是嵗闗中饑至有鬻男女者¶
二年春正月辛丑尚書右僕射齊國公長孫無忌為開¶
府儀同三司徙封漢王恪為蜀王衛王泰為越王楚王¶
<pb:KR2a0026_WYG_002-18a>¶
祐為燕王復置六侍郎副六尚書事并置左右司郎中¶
各一人前安州大都督趙王元景為雍州牧蜀王恪為¶
益州大都督越王泰為揚州大都督二月丙戌靺鞨内¶
屬三月戊申朔日有蝕之丁夘遣御史大夫杜淹巡闗¶
内諸州出御府金寳贖男女自賣者還其父母庚午大¶
赦天下夏四月己夘詔骸骨暴露者令所在埋瘞丙申¶
契丹内屬初詔天下州縣並置義倉夏州賊帥梁師都¶
為其從父弟洛仁所殺以城降五月大雨雹六月庚寅¶
皇子治生宴五品以上賜帛有差仍賜天下是日生者¶
<pb:KR2a0026_WYG_002-18b>¶
粟辛夘上謂侍臣曰君雖不君臣不可以不臣裴虔通¶
煬帝舊左右也而親為亂首朕方崇奬敬義豈可猶使¶
宰民訓俗詔曰天地定位君臣之義以彰卑髙既陳人¶
倫之道斯著是用篤厚風俗化成天下雖復時經治亂¶
主或昏眀疾風勁草芬芳無絶剖心焚體赴蹈如歸夫¶
豈不愛七尺之軀重百年之命諒由君臣義重名教所¶
先故能眀大節於當時立清風於身後至如趙髙之殞¶
<pb:KR2a0026_WYG_002-19a>¶
二世董卓之鴆𢎞農人神所疾異代同憤况凡庸小豎¶
有懐㐫悖遐觀典䇿莫不誅夷辰州刺史長蛇縣男裴¶
虔通昔在隋代委質晉藩煬帝以舊邸之情特相愛幸¶
遂乃志蔑君親潛圖弑逆宻伺間隟招結羣醜長㦸流¶
矢一朝竊發天下之惡孰云可忍宜其夷宗焚首以彰¶
大戮但年代異時累逢赦令可特免極刑除名削爵遷¶
配驩州秋七月戊申詔萊州刺史牛方裕絳州刺史薛¶
世良廣州都督府長史唐奉義隋武牙郎將髙元禮並¶
於隋代俱蒙任用乃協契宇文化及構成弑逆宜依裴¶
<pb:KR2a0026_WYG_002-19b>¶
虔通除名配流嶺表太宗謂侍臣曰天下愚人好犯憲¶
章凡赦宥之恩唯及不軌之輩古語曰小人之幸君子¶
之不幸一嵗再赦好人喑啞凡養稂莠者傷禾稼恵姦¶
宄者賊良人昔文王作罰刑兹無赦又蜀先主嘗謂諸¶
葛亮曰吾周旋陳元方鄭康成間每見啟告理亂之道¶
備矣曽不語赦也夫小人者大人之賊故朕有天下已¶
来不甚放赦今四海安靜禮義興行非常之恩施不可¶
<pb:KR2a0026_WYG_002-20a>¶
數將恐愚人常冀僥倖唯欲犯法不能改過八月甲戌¶
朔幸朝堂親覽寃屈自是上以軍國無事每日視膳於¶
西宫癸巳公卿奏曰依禮季夏之月可以居臺榭今隆¶
暑未退秋霖方始宫中卑濕請營一閣以居之帝曰朕¶
有氣病豈宜下濕若遂来請糜費良多昔漢文帝将起¶
露臺而惜十家之産朕徳不逮於漢帝而所費過之豈¶
謂為民父母之道也竟不許是月河南河北大霜人饑¶
九月丙午詔曰尚齒重舊先王以之垂範還章解組朝¶
臣於是克終釋菜合樂之儀東膠西序之制養老之義¶
<pb:KR2a0026_WYG_002-20b>¶
遺文可覩朕恭膺大寳憲章故實乞言尊事彌切深衷¶
然情存今古世踵澆季而䇿名就列或乖大體至若筋¶
力將盡桑榆且廹徒竭夙興之勤未悟夜行之罪其有¶
心驚止足行堪激勵謝事公門收骸閭里能以禮讓固¶
可嘉焉内外文武羣官年髙致仕抗表去職者參朝之¶
日宜在本品見任之上丁未謂侍臣曰婦人幽閉深宫¶
情實可愍隋氏末年求採無已至於離宫别館非幸御¶
<pb:KR2a0026_WYG_002-21a>¶
之所多聚宫人皆竭人財力朕所不取且灑掃之餘更¶
何所用今將出之任求伉儷非獨以惜費亦人得各遂¶
其性於是遣尚書左丞戴胄給事中杜正倫等於掖庭¶
宫西門簡出之冬十月庚辰御史大夫安吉郡公杜淹¶
卒戊子殺瀛州刺史盧祖尚十一月辛酉有事於圓丘¶
十二月壬午黄門侍郎王珪為侍中¶
三年春正月辛亥契丹渠帥来朝戊午謁太廟癸亥親¶
耕籍田辛未司空魏國公裴寂坐事免二月戊寅中書¶
令邢國公房𤣥齡為尚書左僕射兵部尚書檢校侍中¶
<pb:KR2a0026_WYG_002-21b>¶
蔡國公杜如晦為尚書右僕射刑部尚書檢校中書令¶
永康縣公李靖為兵部尚書右丞魏徴為守祕書監叅¶
預朝政夏四月辛巳太上皇徙居大安宫甲子太宗始¶
於太極殿聽政五月周王元方薨六月戊寅以旱親録¶
囚徒遣長孫無忌房𤣥齡等祈雨於名山大川中書舍¶
人杜正倫等往闗内諸州慰撫又令文武官各上封事¶
極言得失己夘大風折木秋八月己巳朔日有蝕之薛¶
<pb:KR2a0026_WYG_002-22a>¶
延陀遣使朝貢九月癸丑諸州置醫學冬十一月丙午¶
西突厥髙昌遣使朝貢庚申以并州都督李世勣為通¶
漢道行軍總管兵部尚書李靖為定襄道行軍總管以¶
擊突厥十二月戊辰突利可汗来奔癸未杜如晦以疾¶
辭位許之癸丑詔建義已来交兵之處為義士勇夫殞¶
身戎陣者各立一寺命虞世南李伯藥褚亮顔師古岑¶
文本許敬宗朱子奢等為之碑銘以紀功業是嵗户部¶
奏言中國人自塞外来歸及突厥前後内附開四夷為¶
州縣者男女一百二十餘萬口¶
<pb:KR2a0026_WYG_002-22b>¶
　舊唐書卷二¶
<pb:KR2a0026_WYG_002-23a>¶
　舊唐書卷二考證¶
太宗本紀卷上太宗又為元帥以擊仁杲相持于折墌¶
　城○新書復屯于髙墌城(臣宗萬)按新書地理志寧¶
　州定平縣有高墌城髙祖紀薛舉寇涇州不及髙墌¶
　通鑑薛舉進逼髙墌新書亦作髙墌此獨云折墌應¶
　誤當以新書為是¶
貞觀元年春正月以僕射竇軌為益州大都督○沈炳¶
　震曰軌本傳武徳三年拜益州道行臺左僕射九年¶
　行臺廢即授益州大都督貞觀元年徴為右衛大將¶
<pb:KR2a0026_WYG_002-23b>¶
　軍非是年以僕射拜益州也疑誤¶
三年十一月以并州都督李世勣為通漢道行軍總管¶
　○李勣傳作通漢道則漢當為漢字之訛¶
十二月癸丑詔為義士勇夫殞身戎陣者各立一寺○¶
　(臣宗萬)按史不言立寺之處其可考証者於汾州破¶
　劉武周則立𢎞濟寺於吕州破宋老生則立普濟寺¶
　於晉州破宋金剛則立慈雲寺於印山破王世充則¶
<pb:KR2a0026_WYG_002-24a>¶
　立昭覺寺於汜水破竇建徳則立等慈寺於洺州破¶
　劉黑闥則立昭福寺征髙麗還則立憫忠寺於幽州¶
　太宗身起行間與士卒同甘苦即位後軫念國殤復¶
　有是詔亦發政施仁之大端故詳誌於此¶
　舊唐書卷二考證¶
<pb:KR2a0026_WYG_002-24b>¶
