# -*- mode: mandoku-view -*-
#+TITLE: 舊唐書
#+DATE: 2018-03-31 09:03:18.238099
#+PROPERTY: ID KR2a0026
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷三十八
<pb:KR2a0026_WYG_038-1a>¶
欽定四庫全書¶
　舊唐書卷三十八¶
後晉司空同中書門下平章事劉　　昫撰¶
¶
　志第十八¶
¶
地理一¶
¶
王者司牧黎元方制天下列井田而底職貢分縣道以¶
控華夷雖皇墳帝典之殊塗禹貢周官之異制其於建¶
侯胙土頒瑞剖符外湊百蠻内親九牧古之元首咸有¶
意焉然子弟受封周室竟貽於衰削郡縣為理秦人不¶
<pb:KR2a0026_WYG_038-1b>¶
免於敗亡葢德業有淺深制置無工拙殷周未為得秦¶
漢未為非摭實而言在哲后守成而已謹詳前代隆平¶
之時校今日耗登之數存諸户籍以志休期昔秦并天¶
下裂地為四十九郡郡置守尉以御史監之其地西臨¶
洮而北沙漠東縈南帶皆際海濵漢興以秦郡稍大析¶
置郡國武帝斥越攘胡土宇彌廣哀平之季凡郡國百¶
有三縣千三百一十四道三十二侯國二百四十一而¶
<pb:KR2a0026_WYG_038-2a>¶
諸郡置十三郡刺史分統之(謂司隷并荆兖豫揚冀青徐益交梁幽等十三州)¶
漢地東西九千三百二里南北一萬二千三百六十八¶
里後漢郡國百有五縣道侯國千一百八十六亦如西¶
京之制置十三州刺史以充郡守其地廣袤亦如前制¶
曹魏之時三分鼎峙淮漢之間鞠為鬭壤洎太康混一¶
尋䧟胡戎南北分爭何暇疆理三百年間廢置不一及¶
隋氏平陳寰區一統大業三年改州為郡亦如漢制置¶
司隷刺史以糺郡守大凡隋簿郡百九十縣一千二百¶
五十五户八百九十萬七千五百三十六口四千六百¶
<pb:KR2a0026_WYG_038-2b>¶
一萬九千九百五十六其地東西九千三百里南北一¶
萬四千八百一十五里東南皆際大海西至且末北至¶
五原隋氏之極盛也及大業季年羣盗蜂起郡縣淪陷¶
户口減耗高祖受命之初改郡為州太守並稱刺史其¶
縁邊鎮守及襟帶之地置總管府以統軍戎至武德七¶
年改總管府為都督府自隋季喪亂羣盜初附權置州¶
郡倍於開皇大業之間貞觀元年悉令併省始於山河¶
<pb:KR2a0026_WYG_038-3a>¶
形便分為十道一曰闗内道二曰河南道三曰河東道¶
四曰河北道五曰山南道六曰隴右道七曰淮南道八¶
曰江南道九曰劍南道十曰嶺南道至十三年定簿凡¶
州府三百五十八縣一千五百五十一至十四年平高¶
昌又增二州六縣自北殄突厥頡利西平高昌北踰隂¶
山西抵大漠其地東極海西至焉耆南盡林州南境北¶
接薛延陁界凡東西九千五百一十里南北萬六千九¶
百一十八里高宗時平高麗百濟遼海已東皆為州俄¶
而復叛不入提封景雲三年分天下郡縣置二十四都¶
<pb:KR2a0026_WYG_038-3b>¶
督府以統之議者以權重不便尋亦罷之開元二十一¶
年分天下為十五道每道置採訪使檢察非法如漢刺¶
史之職¶
京畿採訪使(理京師城内)都畿(理東都城内)闗内(以京官遙領)河南(理汴)¶
(州)河東(理蒲州)河北(理魏州)隴右(理鄯州)山南東道(理襄州)山南¶
西道(理梁州)劒南(理益州)淮南(理揚州)江南東道(理蘇州)江南西¶
道(理洪州)黔中(理黔州)嶺南(理廣州)又於邊境置節度經略使¶
<pb:KR2a0026_WYG_038-4a>¶
式遏四夷(凡節度使十經畧守捉使三)大凡鎮兵四十九萬人戎馬¶
八萬餘匹每歳經費衣賜則千二十萬疋叚軍食則百¶
九十萬石大凡千二百一十萬(開元已前每年邊用不過二百萬天寳中至於)¶
(是數)安西節度使撫寧西域統龜兹焉耆于闐疎勒四國¶
(安西都䕶府治所在龜兹國城内管戍兵二萬四千人馬二千七百匹衣賜六十二萬疋叚焉耆治所在安西)¶
(府東八百里于闐在安西府南二千里疎勒在安西府西二千餘里)北庭節度使防制突¶
騎施堅毘斬管瀚海天山伊吾三軍(北庭節度使所治在北庭都䕶府管)¶
(兵二萬人馬五千疋衣賜四十八萬疋叚突騎施牙帳在北庭府西北三千餘里堅昆斬在北庭府北七千里)¶
(東北去斬啜千七百里瀚海軍在北庭府城内管兵萬二千人馬四千二百疋天山軍在西州城内管兵五千)¶
<pb:KR2a0026_WYG_038-4b>¶
(人馬五百疋伊吾軍在伊州西北三百里甘露川管兵三千人馬三百疋)河西節度使斷隔¶
羌胡統赤水大斗建康寧宼玉門墨離豆盧新泉等八¶
軍張掖交城白亭三守捉(河西節度使治在凉州管兵七萬三千人馬萬九千四百)¶
(疋衣賜歳百八十萬疋叚赤水軍在涼州城内管兵三萬三千人馬萬三千疋大斗軍在涼州西二百餘里管)¶
(兵七千五百人馬四千四百疋建康軍在涼州西百二里管兵五千三百人馬五百疋寧寇軍在涼州東北千)¶
(餘里玉門軍在肅州西二百里管兵五千二百人馬六百疋墨離軍在瓜州西北千里管兵五千人馬四百疋)¶
(豆盧軍在沙州城内管兵四千三百人馬四百疋新泉軍在㑹州西北二百餘里管兵千人張掖守捉在涼州)¶
<pb:KR2a0026_WYG_038-5a>¶
(南二里管兵五百人交城守捉在涼州西二百里管兵千人白亭守捉在涼州西北五百里管兵千七百人)¶
朔方節度使捍禦北狄統經略豐安定遠西受降城東¶
受降城安北都䕶振武等七軍府(朔方節度使治靈州管兵六萬四千七百)¶
(人馬四千三百疋衣賜二百萬疋叚經畧軍理靈州城内管兵二萬七百人馬三千疋豐安軍在靈州西黄河)¶
(外百八十里管兵八千人馬千三百疋定遠城在靈州東北二百里黄河外管兵七千人馬三千疋西受降城)¶
(在豐州北黄河外八千里管兵七千人馬七千百疋安北都䕶府治在中受降城黄河北岸管兵六千人馬二)¶
(千疋東受降城在勝州東北二百里管兵七千人馬千七百疋振武軍在單于東都䕶府城内管兵九千人馬)¶
(千六百疋)河東節度使掎角朔方以禦北狄統天兵大同横¶
野岢嵐等四軍忻代嵐三州雲中守捉(河東節度使治太原府管兵五)¶
<pb:KR2a0026_WYG_038-5b>¶
(萬五千人馬萬四千疋衣賜歳百二十六萬疋叚軍糧五十萬石天兵軍理太原府城内管兵三萬人馬五千)¶
(五百疋雲中守捉在單于府西北二百七十里管兵七千七百人馬二千疋大同軍在代州北三百里管兵九)¶
(千五百人馬五千五百疋横野軍在蔚州東北一百四十里管兵三千人馬千八百疋忻州在太原府北百八)¶
(十里管兵七千八百人代州至太原府五百里管兵四千人嵐州在太原府西北二百五十里管兵三千人岢)¶
(嵐軍在嵐州北百里管兵一千人)范陽節度使臨制奚契丹統經畧威¶
武清夷靜塞恒陽北平高陽唐興横海等九軍(范陽節度使理)¶
(幽州管兵九萬一千四百人馬六千五百疋衣賜八十萬疋叚軍糧五十萬石經畧軍在幽州城内管軍三萬)¶
<pb:KR2a0026_WYG_038-6a>¶
(人馬五千四百疋威武軍在澶州城内管兵萬人馬三百疋清夷軍在媯州城内管兵萬人馬三百疋靜塞軍)¶
(在薊州城内管兵萬六千人馬五百疋恒陽軍在恒州城東管兵三千五百人北平軍在定州城西管兵六千)¶
(人高陽軍在易州城内管兵六千人唐興軍在漢州城内管兵六千人横海軍在滄州城内管兵六千人)平¶
盧軍節度使鎮撫室韋靺鞨統平盧盧龍二軍榆闗守¶
捉安東都䕶府(平盧軍節度使治在營州管兵萬七千五百人馬五千五百疋平盧軍在營州)¶
(城内管兵萬六千人馬四千二百疋盧龍軍在平州城内管兵萬人馬三百疋榆闗守捉在營州城西四百八)¶
(十里管兵三百人馬百疋安東都䕶府在營州東二百七十里管兵八千五百人馬七百疋)隴右節¶
度使以備羌戎統臨洮河源白水安人振威威戎莫門¶
寧塞積石鎮西等九軍綏和合川平夷三守捉(隴右節度使在)¶
<pb:KR2a0026_WYG_038-6b>¶
(鄯州管兵七萬人馬六百疋衣賜二百五十萬疋叚臨洮軍在鄯州城内管兵萬五千人馬八千疋河源軍在)¶
(鄯州西百二十里管兵四千人馬六百五十疋白水軍在鄯州西北二百三十里管兵四千人馬五百疋安人)¶
(軍在鄯州界星宿川州西兵萬人馬三百五十疋振威軍在鄯州西三百里管兵千人馬五百疋威戎軍在鄯)¶
(州西北三百五十里管兵千人馬五十疋綏和守捉在鄯州西南二百五十里管兵千人合川守捉在鄯州南)¶
(百八十里管兵千人莫門軍在洮州城内管兵五千五百人馬二百疋寧塞軍在鄯州城内管兵五百人馬五)¶
(十疋積石軍在鄯州西百八十里管兵七千人馬三百疋鎮西軍在河州城内管兵萬一千人馬三百疋平夷)¶
(守捉在河州西南四千里管兵三千人)劒南莭度使西抗吐蕃南撫蠻獠¶
<pb:KR2a0026_WYG_038-7a>¶
統團結營及松維蓬恭雅黎姚悉等八州兵馬天寳平¶
戎昆眀寧遠澄川南江等六軍鎭(劒南節度使治在成都府管兵三萬九百)¶
(人馬二千疋衣賜八十萬疋叚軍糧七十萬石團結營在成都府城内管兵萬四千人馬七八百疋翼州管兵)¶
(五百人茂州管兵三百人維州管兵五百人天寳軍在恭州東南九十里管兵千人柘州管兵五百人松州管)¶
(兵二千八百人平戎城在恭州南八十里管兵千人雅州管兵四百人當州管兵五百人黎州管兵千人昆眀)¶
(軍在嶲州南管兵五千一百人馬二百疋寧遠城在嶲州西管兵三百人姚州管兵三百人澄州守捉在姚州)¶
(東六百里管兵二千人悉州管兵五千人南江郡管兵三百人)嶺南五府經畧使綏靜¶
夷獠統經畧清海二軍桂管容管安南邕管四經畧使¶
(五府經畧使治在廣州管兵萬五千四百人輕税本鎮以自給經畧軍在廣州城内管兵五千四百人清海軍)¶
<pb:KR2a0026_WYG_038-7b>¶
(在思州城内管兵二千人桂管經畧使治桂州管兵千人容管經畧使治容州管兵千一百人安南經畧使治)¶
(安南都䕶府即交州管兵四千二百人邕管入經畧使管兵七百人)長樂經畧使(福州刺史領之)¶
(管兵千五百人)東萊守捉(萊州刺史領之管兵千人)東牟守捉(登州刺史領之管兵千人)¶
至德之後中原用兵刺史皆治軍戎遂有防禦團練制¶
置之名要衝大郡皆有節度之類寇盜稍息則易以觀¶
察之號東都畿汝防禦觀察使(領汝州東都留守兼之)河陽三城¶
節度使(治孟州領孟懐二州)宣武軍節度使(治汴州管汴宋亳潁四州)義成軍¶
<pb:KR2a0026_WYG_038-8a>¶
節度使(治滑州管滑鄭濮三州)忠武軍節度使(治許州管許陳蔡三州)天平¶
軍節度使(治鄆州管鄆齊曹棣四州)兖海節度使(治兖州管兖海沂宻四州)武寧¶
軍節度使(治徐州管徐泗濠宿四州)平盧軍節度使(治青州管淄青登萊四州)陜¶
州節度使(治陜州管陜虢二州)潼闗防禦鎮國軍使(華州刺史領之)同州¶
防禦長春宫使(同州刺史領之)鳳翔隴節度使(治鳳翔府管鳳翔府隴州)邠¶
寧節度使(治邠州管邠寧慶鄜坊丹延衍等州)涇原節度使(治涇州管涇原渭武四州)¶
朔方節度使(治靈州管鹽夏綏銀宥豐㑹麟勝單于府等州)河中節度使(治河中府)¶
(管蒲晉絳慈隰等州)昭義軍節度使(治潞州領潞澤邢洺磁五州)河東節度使¶
(治太原府管汾遼沁嵐石忻憲等州)大同軍防禦使(雲州刺史領之管雲蔚朔三州)魏博¶
<pb:KR2a0026_WYG_038-8b>¶
節度使(治魏州管魏貝愽相澶衛六州)義昌軍節度使(治滄州管滄景德三州)成¶
徳軍節度使(治恒州領恒趙冀深四州)義武軍節度使(治定州領易祁二州)幽州¶
節度使(治幽州管涿幽瀛莫檀薊平營媯順等十州)山南西道節度使(治興元府)¶
(管開通渠興集鳳洋蓬利璧巴閬果金商等州)山南東道節度使(治襄州管襄復均房鄧唐)¶
(隨郢等州元和中淮蔡用兵析鄧唐二州别立一節度)荆南節度使(治江陵府管歸夔峡忠萬)¶
(灃朗等州使親王領之)劒南西川節度使(治成都府管彭蜀漢眉嘉資簡維茂黎雅松伏)¶
(文龍戎翼卭嶲姚柘恭當悉奉疊靜等州使親王領之)劒南東川節度使(治梓州管梓綿)¶
<pb:KR2a0026_WYG_038-9a>¶
(劒普榮遂合渝瀘等州)武昌軍節度使(治鄂州管鄂岳黄安申光等州)淮南節度¶
使(治揚州管揚楚滁和舒夀廬等州使親王領之)浙江西道節度使(治潤州管潤蘇常杭)¶
(湖等州或為觀察使)浙江東道節度使(治越州管越衢婺温台眀等州或為觀察使)福¶
建觀察使(治福州管福建泉江漳等州)宣州觀察使(治宣州管宣歙池等州)江¶
南西道觀察使(治洪州管洪饒吉江袁信虔撫等州喪亂後時升為節度使)湖南觀¶
察使(治潭州管潭衡栁連道永邵等州)黔中觀察使(治黔州管涪溪恩費辰錦番施珍夷)¶
(葉奏南無等州)嶺南東道節度使(治廣州管廣韶循崗恩春賀朝端藤康封瀧高義新勤竇)¶
(等州)嶺南西道桂管經畧觀察使(治桂州管桂韶蒙富梧潯龔欝林平琴賔澄繡)¶
(象栁融等州)邕管經畧使(治邕州管邕桂黨横田嚴山立羅潘等州)容管經畧使¶
<pb:KR2a0026_WYG_038-9b>¶
(治容州管容辦白牢欽巖禺湯瀼古等州)安南都䕶節度使(治安南府管交武峩川粤芝愛)¶
(日福禄州長峯陸㢘雷籠環崖儋振瓊萬安等州)上元年後河西隴右州郡悉¶
䧟吐蕃大中咸通之間隴右遺黎始以地圖歸國又析¶
置節度秦州節度使(治秦州管秦成階等州)涼州節度使(治梁州管西洮)¶
(鄯臨河等州)瓜沙節度使(治沙州管沙瓜甘肅蘭伊岷廓等州)乾符之後天下¶
亂離禮樂征伐不自朝廷禹迹九州瓜分臠剖或併或¶
析不可備書今舉天寳十一載地理唐土東至安東府¶
<pb:KR2a0026_WYG_038-10a>¶
西至安西府南至日南郡北至單于府南北如前漢之¶
盛東則不及西則過之(漢地東至樂浪玄莵今高麗渤海是也今在遼東非唐土也漢)¶
(境西至燉煌郡今沙州是唐土又龜兹是西過漢之盛也)開元二十八年户部計帳¶
凡郡府二百二十有八縣千五百七十有三覊縻州郡¶
不在此數户八百四十一萬二千八百七十一口四千¶
八百四十四萬三千六百九應受田一千四百四十萬¶
三千八百六十二頃一十三畆雖未盈兩漢之數晉魏¶
以来斯為盛矣永泰之後河朔隴西淪於寇盜元和掌¶
計之臣嘗為版簿二方不進户口莫可詳知今但自武¶
<pb:KR2a0026_WYG_038-10b>¶
德已來備書廢置年月其前代㳂革畧載郡邑之端俾¶
職方之臣不殆於顧問耳¶
　十道郡國¶
¶
關内道一　　河南道二¶
¶
¶
關内道¶
¶
京師　秦之咸陽漢之長安也隋開皇二年自漢長安¶
故城東南移二十里置新都今京師是也城東西十八¶
<pb:KR2a0026_WYG_038-11a>¶
里一百五十歩南北十五里一百七十五歩皇城在西¶
北隅謂之西内正門曰承天正殿曰太極太極之後殿¶
曰兩儀内别殿亭觀三十五所京師西有大眀興慶三¶
宫謂之三内有東西兩市都内南北十四街東西十一¶
街街分一百八坊坊之廣長皆三百餘歩皇城之南大¶
街曰朱雀之街東五十四坊萬年縣領之街西五十四¶
坊長安縣領之京兆尹總其事東内曰大眀宫在西内¶
之東北高宗龍朔二年置三門曰丹鳳正殿曰含元含¶
元之後曰宣政宣政左右有中書門下二省弘文史二¶
<pb:KR2a0026_WYG_038-11b>¶
館高宗已後天子常居東内别殿亭觀三十餘所南内¶
曰興慶宫在東内之南隆慶坊本玄宗在藩時宅也自¶
東内達南内有夾城複道經通化門達南内人主往來¶
兩宫人莫知之宫之西南隅有花蕚相輝勤政務本之¶
樓禁苑在皇城之北苑城東西二十七里南北三十里¶
至灞水西連故長安城南連京城北枕渭水苑内離宫¶
亭觀二十四所漢長安故城東西十三里亦隷入苑中¶
<pb:KR2a0026_WYG_038-12a>¶
苑置西南監及總監以掌種植¶
京兆府　隋京兆郡領大興長安新豐南鄭華隂藍田¶
鄠盩厔始平武功上宜醴泉涇陽雲陽三原宜君同官¶
華原富平萬年高陵二十二縣武德元年改為雍州改¶
大興為萬年萬年為櫟陽分櫟陽置平陽以渭南縣屬¶
華州分醴泉置温秀縣分雲陽置石門縣二年分萬年¶
置芷陽縣分藍田置白鹿縣分涇陽始平置咸陽縣分¶
高陵置鹿苑縣改平陵為粟邑縣分醴泉置好畤縣分¶
盩厔置終南縣二年改白鹿為寧人縣分藍田置玉山¶
<pb:KR2a0026_WYG_038-12b>¶
縣分始平置醴泉縣仍分武功好畤盩厔扶風四縣置¶
稷州分温秀石門二縣置泉州四年改三原為池陽五¶
年復以華州之渭南來屬六年改池陽為華池縣七年¶
廢芷陽入萬年縣貞觀元年廢鹿苑入高陵縣廢寧人¶
玉山入藍田縣改雲陽為池陽縣改華池為三原縣廢¶
稷州以武功好畤盩厔三縣來屬八年廢粟邑入櫟陽¶
縣廢終南入盩厔縣廢雲陽入池陽縣仍改池陽為雲¶
<pb:KR2a0026_WYG_038-13a>¶
陽縣廢上宜入岐州之岐陽縣十七年罷宜州以華原¶
同官二縣來屬二十年又置宜君縣永徽二年廢宜君¶
縣乾封元年置眀堂乾封二縣咸亨元年置羙原縣文¶
眀元年置奉天縣天授元年改雍州為京兆郡其年復¶
舊二年分始平武功奉天盩厔好畤等縣置稷州雲陽¶
涇陽醴泉三原富平美原等縣置宜州大足元年罷以¶
鴻宜鼎稷四州依舊為縣以始平等十七縣還隷雍州¶
長安二年廢乾封眀堂二縣景龍二年以邠州之永夀¶
商州之安業二縣來屬景雲元年復以永夀屬邠州安¶
<pb:KR2a0026_WYG_038-13b>¶
業隷商州開元元年改雍州為京兆府復隋舊名四年¶
改同州蒲城縣為奉先縣仍隷京兆府天寳元年以京¶
師為西京七載置貞符縣十一年廢舊領縣十八户二¶
十萬七千六百五十口九十二萬三千三百二十天寳¶
領縣二十三户三百九十六萬二千九百二十一口一¶
十六萬七千一百東京八十八府理京城之光徳坊去¶
東京八百里¶
<pb:KR2a0026_WYG_038-14a>¶
萬年　隋大興縣武德元年改為萬年乾封元年分置¶
眀堂縣治永樂坊長安三年廢復併萬年天寳七載改¶
為咸寧乾元復舊也　長安　隋縣乾封元年分為乾¶
封縣治懐直坊長安三年廢復併長安　藍田　隋縣¶
　渭南　隋縣武德元年屬華州五年復隷雍州天授¶
二年置鴻州分渭南置鴻門縣凡領渭南慶山高陵櫟¶
陽鴻門五縣尋廢鴻門縣還入渭南大足元年廢鴻州¶
入雍州也　昭應　隋新豐縣治古新豐城北垂拱二¶
年改為慶山縣神龍元年復為新豐天寳二年分新豐¶
<pb:KR2a0026_WYG_038-14b>¶
萬年置㑹昌縣七載省新豐縣改㑹昌為昭應治温泉¶
宫之西北　三原　隋縣武德四年移治清父南故任¶
城改為池陽縣六年又移故所改為華池縣仍分置三¶
原縣屬北泉州貞觀元年廢三原縣仍改華池縣屬三¶
原縣屬雍州九年置高祖獻陵於縣之東南天授元年¶
改隷鼎州大足元年隷京兆府　富平　隋縣天授二¶
年隷宜州大足元年州廢還隷雍州景雲二年置中宗¶
<pb:KR2a0026_WYG_038-15a>¶
房陵於縣界　櫟陽　隋萬年縣武德元年改為櫟陽¶
二年分置粟邑縣貞觀八年廢粟邑併櫟陽天授三年¶
隷鴻州大足元年還隷雍州　咸陽　隋廢縣武德二¶
年復分涇陽置初治鮑橋其年移治杜郵天授二年則¶
天以其母順陵在其界升為赤神龍初復　高陵　隋¶
縣天授二年隷鴻州大足元年還雍州　涇陽　隋縣¶
天授二年隷鼎州大足元牟還雍州　醴泉　隋寜夷¶
縣後廢貞觀十年置昭陵於九山因析雲陽咸陽二¶
縣置醴泉縣天授元年改隷鼎州大足元年還雍州寳¶
<pb:KR2a0026_WYG_038-15b>¶
應二年又置肅宗建陵在縣北之憑山　雲陽　隋縣¶
武德元年分置石門縣三年於石門縣置泉州領石門¶
温秀二縣貞觀元年廢泉州改石門為雲陽改雲傷為¶
池陽並屬雍州八年廢雲陽改池陽復名雲陽　興平¶
　隋始平縣天授二年隷稷州大足元年還雍州景龍¶
四年中宗送金城公主入蕃别於此因改金城縣至德¶
二年十月改興平縣　鄠　隋縣　武功　隋縣武德¶
<pb:KR2a0026_WYG_038-16a>¶
三年分雍州之武功好畤盩厔扶風四縣置稷州因后¶
稷封邰為名其年割郇州之郇鳯泉二縣來屬四年又¶
割岐州之圍川鳯泉屬岐州以盩厔好畤武功三縣屬¶
雍州天授二年置稷州領武功始平奉天盩厔好畤五¶
縣大足元年還屬雍州　好畤　武德二年分醴泉縣¶
置因漢舊名屬雍州三年改隷稷州貞觀元年復屬雍¶
州天授二年復隷稷州大足元年還屬雍州　盩厔¶
隋縣武德三年屬稷州貞觀三年還雍州天授二年屬¶
稷州大足元年還雍州天寳元年改為宜夀縣至德三¶
<pb:KR2a0026_WYG_038-16b>¶
年三月十八日復為盩厔　奉先　舊蒲城縣屬同州¶
開元四年以管橋陵改京兆府仍改為奉先縣十七年¶
制官員同赤縣寳應二年又置玄宗泰陵於縣東北¶
奉天　文眀元年以管乾陵分醴泉置天授二年隷稷¶
州大足元年還雍州　華原　舊宜州領華原宜君同¶
官土門四縣貞觀十七年省宜州及土門縣以華原同¶
官屬雍州宜君屬坊州垂拱二年改華原為永安縣天¶
<pb:KR2a0026_WYG_038-17a>¶
授二年又置宜州領永安同官富平美原四縣大足元¶
年廢宜州縣還雍州神龍元年復為華原縣　美原¶
舊宜州土門縣貞觀十七年廢咸亨二年又割富平華¶
原及同州之蒲城縣置改為美原縣天授二年又屬宜¶
州大足元年還雍州　同官　屬宜州貞觀十七年改¶
屬雍州天授二年改屬宜州大足元年還屬雍州¶
華州上輔　隋京兆郡之鄭縣義寧元年割京兆之鄭¶
縣華隂乃置華山郡因後魏郡名武德元年改為華州¶
割雍州之渭南來屬五年改渭南還雍州垂拱元年割¶
<pb:KR2a0026_WYG_038-17b>¶
同州之下邽來屬二年改為太州神龍元年復舊名天¶
寳元年改為華隂郡乾元元年復為華州上元元年十¶
二月改為太州華山為太山寳應元年復為華州舊領¶
縣二户一萬八千八百二十三口八萬八千八百三十¶
天寳領縣三户三萬三千一百八十七口二十一萬三¶
千六百一十三在京師東一百八十里去東都六百七¶
十里¶
<pb:KR2a0026_WYG_038-18a>¶
鄭　隋縣　華隂　隋縣垂拱二年改為仙掌縣天授¶
二年分置同津縣於闗口長安中廢神龍元年復為華¶
隂上元元年改為太隂縣寳應元年復舊　下邽　隋¶
縣舊屬同州垂拱元年來屬¶
同州上輔　隋馮翊郡武德元年改為同州領馮翊下¶
邽蒲城朝邑澄城白水郃陽韓城八縣三年分朝邑置¶
河濵縣分郃陽置河西縣分澄城置長寧縣仍割河西¶
韓城郃陽三縣於河西置西韓州九年分馮翊置臨沮¶
縣貞觀元年省河濵臨沮二縣八年省長寧縣廢西韓¶
<pb:KR2a0026_WYG_038-18b>¶
州以郃陽河西二縣來屬垂拱元年割下邽屬華州開¶
元四年割蒲城縣屬京兆府天寳元年改同州為馮翊¶
郡乾元元年復為同州乾元三年以蒲州為河中府割¶
朝邑縣入河中府改河西縣為夏陽縣又屬河中府舊¶
領縣九户五萬三千三百一十五口二十三萬二千一¶
十六天寳領縣六户六萬九百二十八口四十萬八千¶
七百五在京師東北二百五十五里至東都六百二里¶
<pb:KR2a0026_WYG_038-19a>¶
　馮翊　隋縣　郃陽　隋縣　武徳三年割屬西韓¶
州貞觀八年復屬同州　白水　隋縣　澄城　隋縣¶
　韓城　隋縣　武德七年割屬西韓州八年自河西¶
縣移西韓州理於此領韓城郃陽河西三縣貞觀八年¶
廢西韓州以韓城等三縣復還屬同州也　夏陽　武¶
德三年分郃陽於此置河西縣乾元三年復為夏陽¶
坊州上　隋上郡之内部縣周天和七年元皇帝作牧¶
鄜州於此置馬坊武徳二年分鄜州置坊州以馬坊為¶
名天寳元年改為中部乾元元年復為坊州舊領縣二¶
<pb:KR2a0026_WYG_038-19b>¶
户七千五百七口一萬一千六百七十一天寳領縣四¶
户二萬二千四百五十八口十二萬二百八在京師東¶
北三百四十七里去東都九百四十八里¶
鄜城　隋縣武德元年屬鄜州二年改屬坊州　中部¶
　隋曰内部武德元年屬鄜州二年改為中部屬坊州¶
　宜君　舊屬宜州貞觀十七年廢二十五年復置屬¶
雍州管玉華宫永徽二年復廢龍朔三年又割中部同¶
<pb:KR2a0026_WYG_038-20a>¶
兩縣地復置宜君縣理古祋祤城北屬坊州　昇平¶
天寳十二年分宜君縣置¶
丹州下　隋延安郡之義川縣義寧元年於義川置丹¶
陽郡武徳元年改為丹州領縣五二年於州置總管府¶
北連北廣二州貞觀元年罷都督府天寳元年改為咸¶
寧郡乾元元年復為丹州舊領縣五户三千一百九十¶
四口一萬七千二十天寳户一萬五千一百五口八萬¶
七千六百二十五在京師東北六百一十一里去東都¶
九百二十里¶
<pb:KR2a0026_WYG_038-20b>¶
義川　隋縣　汾川　隋縣治土壁堡開元二十二年¶
移於今所　咸寧　隋縣治白水川景龍二年移治長¶
松川　雲巖　隋廢縣武德元年復分義川縣置理廻¶
城堡咸亨四年移治今所　門山　隋廢縣武德三年¶
分汾川縣置治宋斯堡總章二年移治庫利川¶
鳳翔府　隋扶風郡武德元年改為岐州領雍陳倉郿¶
虢岐山鳳泉等六縣又割雍等三縣置圍川縣其年割¶
<pb:KR2a0026_WYG_038-21a>¶
圍川屬稷州貞觀元年廢稷州以圍川及鄜州之麟遊¶
普潤等三縣來屬七年又置岐陽縣八年改圍川為扶¶
風縣省虢縣及鳳泉天授二年復置虢縣天寳元年改¶
為扶風郡至德二年肅宗自順化郡幸扶風郡置天興¶
縣改雍州為鳯翔縣並治郭下初以陳倉為鳯翔縣乃¶
改為寳雞縣其年十月克復兩京十二月置鳳翔府號¶
為西京與成都京兆河南太原為五京寳應元年併鳳¶
翔縣入天興縣後罷京名舊領縣八户二萬七千二百¶
八十二口十萬八千三百二十四天寳領縣九户五萬¶
<pb:KR2a0026_WYG_038-21b>¶
八千四百八十六口三十八萬四百六十三在京師西¶
三百一十五里去東都一千一百七十里¶
天興　隋雍縣至德二年分雍縣置天興縣寳應元年¶
廢雍縣併入天興　扶風　武德三年分岐山縣置圍¶
川縣取湋川為名俗訛改為圍四年以圍川隷稷州貞¶
觀元年為扶風縣復屬岐州　寳雞　隋陳倉縣至德¶
二年二月十五日改為鳳翔縣其月十八日改為寳雞¶
<pb:KR2a0026_WYG_038-22a>¶
　岐陽　貞觀七年割扶風岐陽二縣置至二十一年¶
廢永徽五年復置　岐山　隋縣武德元年移治張堡¶
七年移治龍尾城貞觀八年移治猪驛南即今治所是¶
仍省虢縣併入　郿　隋縣義寧二年於縣界置郿城¶
郡領郿鳳泉二縣武德元年罷郡置郇州領郿縣三年¶
廢郇州改屬稷州七年改屬岐州　麟遊　義寧元年¶
於仁夀宫置鳯棲郡及麟遊縣其郡領麟遊上宜普潤¶
三縣二年改為麟遊郡及靈臺縣仍割安定郡之鶉觚¶
來屬武德元年改麟遊郡為麟州貞觀元年省靈臺縣¶
<pb:KR2a0026_WYG_038-22b>¶
入麟遊又廢麟州以普潤麟遊二縣隷岐州上宜隷雍¶
州鶉隷涇州太宗改仁夀宫為九成宫　普潤　隋¶
縣本屬麟州貞觀元年來屬　虢　隋縣貞觀八年廢¶
入岐山縣天授二年復分岐山置虢縣¶
邠州上　隋北地郡之新平縣義寧二年割北地郡之¶
新平三水二縣置新平郡武徳元年改為邠州二年分¶
新平置永夀縣貞觀二年又分新平置宜禄縣開元十¶
<pb:KR2a0026_WYG_038-23a>¶
三年改豳為邠天寳元年改為新平郡乾元元年復為¶
邠州舊領縣四户一萬五千五百三十四口六萬四千¶
八百一十九天寳户二萬二千九百七十七口十三萬¶
五千二百五十去京師西北四百九十三里至東都一¶
千一百三十二里¶
新平　隋縣　三水　隋縣　永夀　武德二年分新¶
平置神龍三年改屬雍州景龍元年復屬邠州　宜禄¶
　貞觀二年分新平置宜禄縣後魏廢縣名¶
涇州上　隋安定郡武德元年討平薛仁杲改名涇州¶
<pb:KR2a0026_WYG_038-23b>¶
天寳元年復為安定郡乾元元年復為涇州舊領縣五¶
户八千七百七十三口三萬五千九百二十一天寳户¶
三萬一千三百六十五口十八萬六千八百四十九在¶
京師西北四百九十三里至東都一千三百八十七里¶
安定　隋縣　靈臺　隋鶉觚縣天寳元年改為靈臺¶
　良原　隋隂盤縣天寳元年改為潘源縣界有潘源¶
廢縣　臨涇　隋縣¶
<pb:KR2a0026_WYG_038-24a>¶
隴州上　隋扶風郡之汧源縣義寧二年置隴東郡領¶
縣五武德元年改為隴州以南由縣屬含州四年廢含¶
州復以南由來屬天寳元年改為汧陽郡乾元元年復¶
為隴州舊領縣五户四千五百七十一口一萬八千六¶
百三天寳户二萬四千六百五十二口十萬一百四十¶
八在京師西四百九十六里去東都一千三百二十五¶
里¶
汧源　隋縣　汧陽　隋縣　南由　隋縣武德元年¶
置含州於此領南由一縣四年廢含州以縣屬隴州¶
<pb:KR2a0026_WYG_038-24b>¶
吴山　隋長蛇縣貞觀元年改為吴山縣治槐衙堡上¶
元元年移治龍盤城　華亭　隋縣　垂拱二年改亭¶
川神龍元年復舊¶
寧州上　隋北地郡義寧元年領定安羅川襄樂彭原¶
新平三水六縣二年分定安置歸義縣以新平三水屬¶
新平郡武德元年改北地郡為寧州其年以彭原縣屬¶
彭州三年分彭原置豐義縣屬彭州又分定安置平定¶
<pb:KR2a0026_WYG_038-25a>¶
縣貞觀元年廢彭州以彭原豐義二縣來屬仍於寧州¶
置都督府四年罷都督府十七年廢歸義縣天寳元年¶
改為彭原郡乾元元年復為寧州舊領縣七户一萬五¶
千四百九十一口六萬六千一百三十五天寳領縣六¶
户三萬七千一百二十一口二十二萬四千八百三十¶
七在京師西北四百四十六里至東都乙千三百二十¶
四里¶
定安　隋縣　彭原　隋縣武德元年置彭州領彭原¶
一縣二年分置豐義縣貞觀元年廢彭州以縣來屬寧¶
<pb:KR2a0026_WYG_038-25b>¶
州　真寧　隋羅川縣天寳元年改為貞寧　定平¶
武德二年分定安縣置貞觀十七年廢歸義縣併入定¶
平　襄樂　隋縣　豐義　武德二年分彭原縣置屬¶
彭州貞觀元年彭州来屬¶
原州中都督府　隋平凉郡武德元年平薛仁杲置原¶
州貞觀五年置都督府管原慶㑹銀亭逹要等七州十¶
年省亭逹要三州唯督四州天寳元年改為平凉郡乾¶
<pb:KR2a0026_WYG_038-26a>¶
元元年復為原州舊領縣三户二千四百四十三口一¶
萬五百一十二天寳領縣四户七千三百四十九口三¶
萬三千一百四十六在京師西北八百里至東都一千¶
六百四十五里¶
平高　隋縣　平凉　隋縣治陽音川開元五年移治¶
古塞城　百泉　隋縣　蕭闗　貞觀六年置銀州領¶
突厥降户寄治於平高縣界地樓城高宗時於蕭闗置¶
地犍縣神龍元年廢地犍縣置蕭闗縣大中五年置武¶
州¶
<pb:KR2a0026_WYG_038-26b>¶
慶州中都督府　隋弘化郡武德元年改為慶州領合¶
水樂蟠三泉馬嶺弘化五縣三年改三泉為同川縣六¶
年置總管府改合水為合川縣又置白馬蟠交二縣七¶
年改總管為都督府貞觀元年廢都督府及合川縣仍¶
割林州之華池縣來屬二年置樂原縣四年復置都督¶
府及北永州以洛原屬北永州五年又罷都督府以慶¶
州隷原州都督府八年又以廢永州之洛原縣來屬開¶
<pb:KR2a0026_WYG_038-27a>¶
元四年復置都督府二十六年昇為中都督府天寳元¶
年改為安化郡至德元年改為順化郡乾元元年改為¶
慶州舊領縣八户七千九百一十七口三萬五千一十¶
九天寳領縣十户二萬三千九百四十九口一十二萬¶
四千三百三十六在京師西北五百七十三里至東都¶
一千四百一十里¶
安化　隋弘化縣治弘州故城武德六年移治今所與¶
合水縣俱在州治其年改合水為合川縣貞觀元年省¶
合川縣併入神龍元年改為安化縣　樂蟠　義寧元¶
<pb:KR2a0026_WYG_038-27b>¶
年分合水縣置武德六年分合水置蟠交縣天寳元年¶
廢併入合水　馬嶺　隋縣治天家堡貞觀八年移理¶
新城以縣西有馬嶺坂　方渠　景龍元年分馬嶺置¶
　同川　義寧二年廢北永州分寧州彭原置於三泉¶
縣故城武德三年復治同州城改為同川縣　洛源¶
隋縣大業十二年為胡兵所破因廢貞觀三年復置又¶
自延州金城縣移北永州治於此八年永州廢復以洛¶
<pb:KR2a0026_WYG_038-28a>¶
源縣屬慶州　延慶　武德六年分合水縣置白馬縣¶
天寳元年改為延慶縣　華池　隋舊縣大業十三年¶
為胡兵所破縣廢武德四年復置又於此置林州總管¶
府管永州其林州領華池一縣五年改永州為北永州¶
七年罷林州總管府貞觀元年廢林州華池隷慶州¶
懐安　開元十年檢括逃户置因名懐安¶
芳池州都督府　寄在慶州懐安縣界管小州十靜獯¶
王濮林尹位長寳寧並党項野利氏種落¶
安定州都督府　寄在慶州界管小州七党橋烏西戎¶
<pb:KR2a0026_WYG_038-28b>¶
州野利州米州還州¶
安化州都督府　寄在慶州界管小州七永利州威州¶
旭州莫州西滄州儒州琮州¶
鄜州上　隋上郡武德元年改為鄜州領洛交洛川三¶
川伏陸内部鄜城六縣二年以内部鄜城隷坊州三年¶
置直羅縣貞觀二年置都督府六年又改為大都督府¶
九年復為都督府天寳元年改為洛交郡乾元元年復¶
<pb:KR2a0026_WYG_038-29a>¶
為鄜州舊領縣五户一千七百三口五萬一千二百一¶
十六天寳户二萬三千四百八十三口十五萬三千七¶
百十四在京師東北五百里至東都九百二十五里¶
洛交　隋縣　洛川　隋縣　三川　隋縣以華池水¶
黒水洛水三水㑹同因名　直羅　武德三年分三川¶
洛交於直羅城置以城枕羅水其川平直故也　甘泉¶
　武德元年分洛交縣置伏陸縣天寳元年改為甘泉¶
縣¶
延州中都督府　隋延安郡武德元年改為延州總管¶
<pb:KR2a0026_WYG_038-29b>¶
府領膚施豐林延川三縣管南平北武東夏三州四年¶
又管丹廣達三州貞觀元年罷都督府開元二年復置¶
都督府領丹綏渾等州天寳元年改為延安郡乾元元¶
年復為延州舊領縣九户九千三百四口一萬四千一¶
百七十六天寳户一萬八千九百五十四口十萬四十¶
在京師東北六百三十一里至東都一千一百五十一¶
里¶
<pb:KR2a0026_WYG_038-30a>¶
膚施　隋縣分豐林金門二縣置　延長　隋廢縣武¶
徳二年復於此置北連州領義鄉齊眀二縣貞觀二年¶
廢北連州及義鄉齊眀二縣併入延安廣德二年改為¶
延長縣　臨真　隋縣武德初屬東夏州貞觀二年州¶
廢來屬　敷政　隋固城縣武德二年移治於金城鎭¶
改為金城縣又於界内置永州領金城洛盤新昌土塠¶
四縣貞觀四年移永州於洛源縣八年廢樂盤等三縣¶
併入金城屬延州天寳元年改金城為敷政　金眀¶
隋廢縣武德二年置北武州領開遠金義崇德永定安¶
<pb:KR2a0026_WYG_038-30b>¶
義五縣復分膚施置金眀縣貞觀二年廢北武州以開¶
遠等五縣併入金眀縣　豐林　隋舊縣武徳四年於¶
此僑置雲州及雲中榆林龍泉三縣八年廢雲州及三¶
縣以龍泉併入臨眞以雲中榆林併入豐林　延水¶
武德二年分延川縣置西和州領安人脩文桑原三縣¶
貞觀二年廢西和州以脩文桑原併入安仁屬北基州¶
八年廢北基州入延川二十三年改為弘風縣神龍元¶
<pb:KR2a0026_WYG_038-31a>¶
年改為延水　延川　隋舊縣武德二年置南平州領¶
義門縣四年廢南平州及縣併入延川　延昌　武德¶
二年置北平州貞觀三年廢十年於廢州置罷交縣天¶
寳元年改名為延昌縣¶
渾州　寄治延安郡界隷延州節度使¶
綏州下　隋雕隂郡武德三年於延州豐林縣置綏州¶
總管府領西和南平北基銀雲貞上殄北吉匡龍等十¶
一州其綏州領上斌城平綏德延福五縣六年移治所¶
於延州延川縣界七年又移治平城縣界魏廢平城貞¶
<pb:KR2a0026_WYG_038-31b>¶
觀二年平梁師都罷都督府移州治上縣天寳元年改¶
為上郡乾元元年復為綏州舊領縣五户三千一百六¶
十三口一萬六千一百二十九天寳户一萬八百六十¶
七口三萬九千一百一十二在京師東北一千里至東¶
都一千八百一十九里¶
龍泉　隋曰上縣天寳元年改為龍泉　延福　隋縣¶
武德六年置北吉州領歸義洛陽二縣羅州領石羅開¶
<pb:KR2a0026_WYG_038-32a>¶
善萬福三縣匡州領安定源泉二縣貞觀二年三州及¶
縣並廢地併入延福　綏德　隋廢縣武德二年復置¶
六年又分置雲州領信義淳義二縣龍州領風鄉義良¶
二縣貞觀二年二州及縣俱廢地併入綏德　城平¶
隋舊縣武德三年又置魏平縣屬南平州又置魏州領¶
安故安泉二縣七年又於魏平城中置綏州總管府并¶
大斌縣貞觀二年廢南平州清州及魏平安故安泉三¶
縣移綏州治於上縣大斌治於今所　大斌　武德七¶
年置治魏平貞觀二年移治今所¶
<pb:KR2a0026_WYG_038-32b>¶
銀州下　隋雕隂部之儒林縣貞觀二年平梁師都置¶
銀州隋舊名天寳元年改為銀州郡乾元元年復為銀¶
州舊領縣四户一千四百九十五口七千七百二天寳¶
户七千六百二口四萬五千五百二十七在京師東南¶
一千一百三十里至東都一千五百七十九里¶
儒林　隋舊縣　撫寧　隋縣貞觀二五屬綏州八年¶
改屬銀州治龍泉川開元二年移於今所　貞鄉　隋¶
<pb:KR2a0026_WYG_038-33a>¶
縣　開光　隋縣貞觀二年屬綏州八年改屬柘州十¶
三年柘州廢來屬銀州¶
靜邊州都督府　舊治銀州郡界内管小州十八¶
歸德州　寄治銀州界處降党項羌¶
夏州都督府　隋朔方郡貞觀二年討平梁師都改為¶
夏州都督府領夏綏銀三州其夏州領德靜巖銀寧朔¶
長澤四縣其年改巖銀為朔方縣七年於德靜縣置長¶
州都督府八年改北開州為化州十三年廢化州及長¶
州以德靜長澤二縣來屬天寳元年改為朔方郡乾元¶
<pb:KR2a0026_WYG_038-33b>¶
元年復為夏州舊領縣四户二千三百二十三口一萬¶
二百八十六天寳户九千二百一十三口五萬三千一¶
百四在京師東北一千一百一十里至東都一千六百¶
八十里¶
朔方　隋巖銀縣貞觀二年改為朔方縣永徽五年分¶
置寧朔縣長安二年廢開元四年又置九年又廢還併¶
入朔方　德靜　隋縣貞觀七年屬北開州八年改北¶
<pb:KR2a0026_WYG_038-34a>¶
開州為化州十三年廢化州以縣屬夏州　　寧朔　隋¶
縣武德六年於此置南夏州貞觀二年廢　　長澤　隋¶
縣貞觀七年置長州都督府十三年廢長州縣還夏州¶
雲中都督府　党項部落寄在朔方縣界管小州五舍利¶
州思璧州阿史那州綽部州白登州户一千四百三十¶
口五千六百八十一¶
呼延州都督府　　党項部落寄在朔方縣界管小州三¶
賀魯州那言州&KR0932;跌州户一百五十五口六百五¶
桑乾都督府　寄朔方縣界管小州四郁射州藝失州¶
<pb:KR2a0026_WYG_038-34b>¶
畢失州叱畧州户一百七十四口一千三百二十三¶
定襄都督府　寄治寧朔縣界管小州四阿德州執失¶
州蘇農州拔延州户四百六十口一千四百六十三¶
達渾都督府　延陁部落寄在寧朔縣界管小州五姑¶
衍州歩訖若州嵠彈州鶻州低粟州户一百二十四口¶
四百九十五¶
安化州都督府　寄在朔方縣界户四百八十三口二¶
<pb:KR2a0026_WYG_038-35a>¶
千五十三¶
寧朔州都督府　寄在朔方縣界户三百七十四口二¶
千二十七¶
僕固州都督府　寄在朔方縣界户一百二十二口六¶
百七十三¶
靈州大都督府　隋靈武郡武德元年改為靈州總管¶
府領廻樂弘靜懐逺靈武鳴沙五縣二年以鳴沙縣屬¶
西㑹州貞觀四年於廻樂縣置廻環二州並屬靈武都¶
督府十三年廢廻環二州靈州都督入靈填二州二十¶
<pb:KR2a0026_WYG_038-35b>¶
年鐵勒歸附於州界置臯蘭高麗祁連三州並屬靈州¶
都督府永徽二年廢臯蘭等三州調露元年又置魯麗¶
塞含依契等六州總為六胡州開元初廢復置東臯蘭¶
燕然燕山雞田雞鹿燭龍等六州並寄靈州界屬靈州¶
都督府天寳元年改靈州為靈武郡至德元年七月肅¶
宗即位於靈武升為大都督府乾元元年復為靈州舊¶
領縣五户四千六百四十口二萬一千四百六十二天¶
<pb:KR2a0026_WYG_038-36a>¶
寳領縣六户一萬一千四百五十六口五萬三千一百¶
六十三在京師西北一千二百五十里至東都二十里¶
廻樂　隋縣在郭下武德四年分置豐安定縣屬廻州¶
十三年州廢併入廻樂　鳴沙　隋縣武德三年置西¶
㑹州以縣屬焉貞觀六年廢西㑹州置環州九年廢環¶
州縣屬靈州神龍二年移治廢豐安城　靈武　隋縣¶
　懐遠　隋縣界有隋五原郡武德元年改為豐州領¶
九原縣六年州縣俱省入懐遠縣儀鳳中再築新城縣¶
有鹽池三所　保靜　隋弘靜縣神龍元年改為安靜¶
<pb:KR2a0026_WYG_038-36b>¶
至德元年改為保靜　温池　神龍元年置¶
燕然州　寄在廻樂縣界突厥九姓部落所處户一百¶
九十口九百七十八¶
雞鹿州　寄在廻樂縣界突厥九姓部落所處户一百¶
三十二口五百五十六¶
雞田州　寄在廻樂縣界突厥九姓部落所處户一百¶
四口四百六十九¶
<pb:KR2a0026_WYG_038-37a>¶
東臯蘭州　寄在鳴沙界九姓所處户一千三百四十¶
二口五千一百八十二¶
燕山州　在温池縣界亦九姓所處户四百三十口二¶
千一百七十六¶
燭龍州　在温池界亦九姓所處户一百一十七口三¶
百五十三¶
鹽州下　隋鹽州郡武德元年改為鹽州領五原興寧¶
二縣其年移州及縣寄治靈州四年省興寧入五原縣¶
貞觀元年廢鹽州五原縣入靈州二年平梁師都復於¶
<pb:KR2a0026_WYG_038-37b>¶
舊城置鹽州及五原興寧二縣隷夏州都督府其年改¶
為靈州都督府天寳元年改為五原郡乾元元年改為¶
鹽州永泰元年十一月升為都督府元和八年隷夏州¶
舊領縣二户九百三十二口三千九百六十九天寳户¶
二千九百二十九口一萬六千六百六十五在京師西¶
北一千一百里至東都二千一十里¶
五原　隋縣武德元年寄治靈州貞觀元年省二十年¶
<pb:KR2a0026_WYG_038-38a>¶
復置　興寧　龍朔三年置¶
豐州下　隋文帝置後廢貞觀四年以突厥降附置豐¶
州都督府不領縣唯領蕃户二十一年廢地入靈州二¶
十三年又改豐州天寳元年改為九原郡乾元元年復¶
為豐州領縣二户二千八百一十三口九千六百四十¶
一在京師北二千二百六里至東都三千四十四里¶
九原　永徽四年置　永豐　隋縣武德六年省永徽¶
元年復置¶
㑹州上　隋㑹寧鎮武德二年討平李䡄置西㑹州天¶
<pb:KR2a0026_WYG_038-38b>¶
寳元年改為㑹寧郡乾元元年復為㑹州永泰元年昇¶
為上州領縣二户四千五百九十四口二萬六千六百¶
六十二去京師一千一百里至東都二千一百里¶
㑹寧　隋凉川縣武德二年改㑹寧　烏蘭　後周縣¶
置在㑹寧闗東南四里天授二年移於闗東北七里¶
宥州　露調初六胡州也長安四年併為匡長二州神¶
龍三年置蘭池都督府仍置六縣以隷之開元十年復¶
<pb:KR2a0026_WYG_038-39a>¶
分為魯麗契塞四州十一年克定康待賔後遷其人於¶
河南江淮之地十八年又為匡長二州二十六年自江¶
淮放廻胡户於此置宥州及延恩懐德歸仁三縣天寳¶
元年改為寧朔郡至德二年又改為懐德郡都督府乾¶
元元年復為宥州寳應後廢元和九年復於經畧軍置¶
宥州郭下置延恩縣十五年移治長澤縣為吐蕃所破¶
長慶四年夏州節度使李祐復置領縣三户七千八十¶
三口三萬二千六百五十二去京師二千一百里去東¶
都三千一百九十里¶
<pb:KR2a0026_WYG_038-39b>¶
延恩　開元二十六年以廢匡州置後隋州移徙歸仁¶
舊蘭池州之長泉縣開元二十六年置歸仁縣　懐德¶
　開元二十二年以廢塞門縣置¶
勝州下都督府　隋置勝州大業為榆林郡武德中平¶
梁師都復置勝州天寳元年復為榆林郡乾元元年復¶
為勝州領縣二户四千一百八十七口二萬九千五十¶
二去京師一千八百三十里至東都一千九百五里¶
<pb:KR2a0026_WYG_038-40a>¶
榆林　隋舊　河濵　隋榆林郡地貞觀三年置雲州¶
于河濵因置河濵縣四年改為威州八年廢河濵屬勝¶
州¶
麟州下　天寳元年王忠嗣奏請割勝州連谷銀城兩¶
縣置麟州其年改為新泰郡乾元元年復為麟州領縣¶
三户二千四百二十八口一萬九百三去京師一千四¶
百四十里至東都一千九百五里¶
新泰　天寳元年分連谷銀城二縣地置　連谷　舊¶
屬勝州天寳元年來屬　銀城　舊屬勝州天寳元年¶
<pb:KR2a0026_WYG_038-40b>¶
來屬¶
安北大都䕶府　開元十年分豐勝二州界置蒲海都¶
䕶府總章中改為安北大都䕶府北至隂山七十里至¶
廻紇界七百里舊領縣一户二千六口七千四百九十¶
八去京師二千七百里至東都二千九百里在黄河之¶
北¶
隂山　天寳元年置¶
<pb:KR2a0026_WYG_038-41a>¶
河南道¶
¶
東都　周之王城平王東遷所都也故城在今苑内東¶
北隅自赧王已後及東漢魏文晋武皆都於今故洛城¶
隋大業元年自故洛城西移十八里置新都今都城是¶
也北㨿邙山南對伊闕洛水貫都有河漢之象都城南¶
北十五里二百八十歩東西十五里七十歩周圍六十¶
九里三百二十歩都内縱横各十街街分一百三坊二¶
市每坊縱横三百步開東西二門宫城在都城之西北¶
隅城東西四里一百八十歩南北二里一十五歩宫城¶
<pb:KR2a0026_WYG_038-41b>¶
有隔城四重正門曰應天正殿曰眀堂眀堂之西有武¶
成殿即正衙聽政之所也宫内别殿臺館三十五所上¶
陽宫在宫城之西南隅南臨洛水西拒穀水東即宫城¶
北連禁苑宫内正門正殿皆東向正門曰提象正殿曰¶
觀風其内别殿亭觀九所上陽之西隔榖水有西上陽¶
宫虹梁跨榖行幸往來皆高宗龍朔後置禁苑在都城¶
之西東抵宫城西臨九曲北背邙阜南距飛仙苑城東¶
<pb:KR2a0026_WYG_038-42a>¶
面十七里南靣三十九里西靣五十里北靣二十里苑¶
内離宫亭觀一十四所¶
河南府　隋河南郡武德四年討平王世充置洛州總¶
管府領洛鄭熊榖嵩管伊汝管九州洛州領河南洛陽¶
偃師鞏陽城緱氏嵩陽陸渾伊闕等九縣其年十一月¶
罷總管府置陜東道大行臺九年罷行臺置洛川都督¶
府領洛懐鄭汝等四州權於府置尚書省貞觀元年割¶
榖州之新安來屬七年又割榖州之夀安來屬八年移¶
治所於河南縣之宣範坊十八年廢都督府省緱氏嵩¶
<pb:KR2a0026_WYG_038-42b>¶
陽二縣顯慶二年置東都官員凖雍州是年廢榖州以¶
福昌長水永寧澠池等四縣懐州之河陽濟源温王屋¶
鄭州之汜水來屬龍朔二年又以許州之陽翟鄭州之¶
密縣絳州之恒縣來屬乾封元年以恒縣隷絳州咸亨¶
四年又置栢崖大基二縣其年省栢崖縣上元元年復¶
置緱氏縣永淳元年復置嵩陽縣光宅元年改東都為¶
神都垂拱四年置永昌縣載初元年置武臨縣天授元¶
<pb:KR2a0026_WYG_038-43a>¶
年置武泰縣尋廢仍改鄭州之滎陽武泰来屬三年置¶
來廷縣神龍元年改神都復為東都廢永昌來廷二縣¶
改武泰滎陽還鄭州先天元年置伊闕縣開元元年改¶
洛州為河南府二十二年置河隂縣天寳元年改東都¶
為東京也天寳領縣二十六户十九萬四千七百四十¶
六口一百一十八萬三千九十三在西京之東八百五¶
十里¶
河南　隋舊武德四年權治司隷臺貞觀元年移治所¶
於大理寺貞觀二年徙理金墉城六年移治都内之毓¶
<pb:KR2a0026_WYG_038-43b>¶
德坊垂拱四年分河南洛陽置永昌縣治於都内之道¶
德坊永昌元年改河南為合宫縣神龍元年復為河南¶
縣廢永昌縣三年復為合宫縣景龍元年復為河南縣¶
　洛陽　隋舊武德四年權治大理寺貞觀元年徙治¶
金墉城六年移治都内之毓德坊垂拱四年分置永昌¶
縣天授三年又分置来廷縣治於都内之從善坊龍朔¶
元年廢來廷縣神龍二年十一月改洛陽為永昌縣唐¶
<pb:KR2a0026_WYG_038-44a>¶
隆元年七月復為洛陽　偃師　隋縣　鞏　隋縣¶
緱氏　隋縣貞觀元年省上元二年七月復置　管¶
孝敬陵舊縣治西北澗南上元中復置治所於通谷北¶
今治是　告成　隋陽城縣武德四年割陽城嵩陽陽¶
翟置康城縣又置嵩州治陽城貞觀元年割陽翟隷許¶
州三年省嵩州及康城縣以陽城嵩陽屬洛州登封元¶
年將有事嵩山改為告成縣　登封　隋嵩陽縣貞觀¶
十七年省永淳元年七月復置二年又廢光宅元年又¶
置登封元年十二月改為登封縣神龍元年二月改為¶
<pb:KR2a0026_WYG_038-44b>¶
嵩陽二年十一月復為登封　陸渾　隋縣　伊闕¶
隋縣　伊陽　先天元年十二月割陸渾縣置　夀安¶
　隋縣義寧元年移治九曲城屬熊州貞觀七年移今¶
治屬洛州長安四年立興泰宫分置興泰縣神龍元年¶
廢併入夀安　新安　隋縣義寧二年置新安郡武德¶
元年改為榖州領新安澠池東垣三縣四年省東垣入¶
新安貞觀元年移榖州治澠池新安移入廢州城改屬¶
<pb:KR2a0026_WYG_038-45a>¶
洛州顯慶二年十二月廢榖州以福昌新安澠池永寧¶
并懐州之河陽濟源温王屋鄭州汜水並隷洛州　福¶
昌　隋宜陽縣義寧二年置宜陽郡領宜陽澠池永寧¶
三縣又於新安縣置新安郡領新安一縣武德元年改¶
宜陽郡為熊州新安為榖州割熊州之澠池又置東垣¶
縣屬之仍改熊州之宜陽為福昌縣三年割熊州永寧¶
置函州四年省東垣縣八年廢函州復以永寧屬熊州¶
貞觀元年省熊州以永寧屬榖州夀安屬洛州顯慶二¶
年廢榖州福昌隷洛州也　澠池　隋舊治大塢城貞¶
<pb:KR2a0026_WYG_038-45b>¶
觀元年移榖州治所於此領福昌澠池永寧三縣三年¶
縣南移於䨇橋其年榖州又移治䨇橋六年又移理於¶
福昌顯慶二年十二月廢榖州澠池隷洛州　長水¶
隋長澤縣義寧元年改為長水武德元年屬虢州貞觀¶
元年屬榖州顯慶二年隷洛州　永寧　隋熊耳縣所¶
治義寧二年置永寧縣治永固城屬宜陽郡武德元年¶
改屬熊州三年移治同軌城改屬函州八年復屬熊州¶
<pb:KR2a0026_WYG_038-46a>¶
貞觀元年改屬榖州十四年移於今所十七年移治鹿¶
橋顯慶元年榖州廢改隷洛州　密　隋縣武德三年¶
置宻州四年廢縣屬鄭州龍朔二年割屬洛州　河清¶
　咸亨四年分河南洛陽新安王屋濟源河陽置大基¶
縣先天元年改為河清　潁陽　載初元年析河南伊¶
闕嵩陽三縣置武臨縣開元十五年改為潁陽　河陽¶
　汜水　温　河隂　已上縣㑹昌三年割屬孟州陽¶
翟還許州濟源還懐州王屋還懐州¶
孟州上　本河南府之河南縣本屬懐州顯慶二年割¶
<pb:KR2a0026_WYG_038-46b>¶
屬河南府以城臨大河長橋架水古稱設險乾元中史¶
思眀再䧟洛陽太尉李光弼以重兵守河陽及雍王平¶
賊留觀軍容使魚朝恩守河陽乃以河南府之河清濟¶
源温四縣租税入河陽三城使河南尹但總領其縣額¶
尋又以汜水軍賦隷之㑹昌三年九月中書門下奏河¶
陽五縣自艱難已來割屬河陽三城使其租賦色役盡¶
歸河陽河南尹但總管名額而已使歸一統便為定制¶
<pb:KR2a0026_WYG_038-47a>¶
既是雄鎮足壯三城其河陽望昇為孟州仍為望河陽¶
等五縣改為望縣尋有勅割河隂縣孟州河清還河南¶
府時河陽節度以懐州為理所㑹昌四年又割澤州隷¶
河陽節度使仍移治所於孟州户口籍帳入河南府¶
河陽　隋縣武德四年於河陽宫置盟州領河陽集城¶
溫三縣八年廢盟州省集城入河陽縣以河陽温屬懐¶
州顯慶二年以河陽温屬洛州　汜水　隋縣武德四¶
年分置成臯縣貞觀元年省入汜水屬鄭州顯慶二年¶
割屬洛州仍移治武牢城垂拱四年改為廣武神龍元¶
<pb:KR2a0026_WYG_038-47b>¶
年復為汜州開元二十九年移治所於武牢成臯府在¶
縣北　河隂　開元二十年割汜水滎澤二縣置管河¶
陽倉　温　舊屬懐州顯慶二年割屬洛州　濟源¶
隋舊縣武德二年置西濟州又分置溴陽蒸川邵原三¶
縣四年廢濟州及邵原蒸川溴陽三縣入濟源改隷懐¶
州¶
鄭州　隋滎陽郡武德四年平王世充置鄭州於武牢¶
<pb:KR2a0026_WYG_038-48a>¶
領汜水滎澤成臯密五縣其年又於管城縣置管州領¶
管城湏水圃田清池四縣貞觀元年廢管州及湏水清¶
池二縣以廢管州之陽武新鄭四縣屬鄭州七年自武¶
牢移鄭州理所於管城舊領縣八户一萬八千七百九¶
十三口九萬三千九百三十七天寳領縣七户七萬六¶
千六百九十四口三十六萬七千八百八十一至京師¶
一千一百五里至東都七十里¶
管城　郭下隋舊　滎陽　隋縣天授二年分置武泰¶
縣隷洛州又改滎陽為武泰萬歳通天元年復為滎陽¶
<pb:KR2a0026_WYG_038-48b>¶
尋又為武泰神龍復　滎澤　隋舊　新鄭　隋舊¶
中牟　隋圃田縣武德元年改為中牟屬汴州龍朔二¶
年改屬鄭州　原武　隋舊¶
陜州大都督府　隋河南郡之陜縣義寧元年置弘農¶
郡領陜崤桃林長水四縣二年省崤縣武德元年改為¶
陜州總管府管陜鼎熊函榖五州仍割長水屬虢州其¶
年復立崤縣二年復割崤縣屬函州三年又置南韓州¶
<pb:KR2a0026_WYG_038-49a>¶
嵩州並屬陜府四年東都平割熊榖嵩三州屬洛州總¶
管府其年罷洛州總管復以熊榖嵩三州來屬仍省南¶
韓州入洛州八年廢函州以崤縣來屬貞觀元年罷都¶
督府又以廢芮城河北二縣來屬十四年改崤縣為峽¶
石縣大足元年割絳州之夏縣來屬尋却還絳州天寳¶
元年改為陜府置軍至德二年十月收兩京乾元元年¶
復為陜郡因割蒲州之解安邑絳州之夏縣來屬仍改¶
安邑為虞邑廣徳元年十月吐蕃犯京師車駕幸陜州¶
仍以陜為大都督府天祐初昭宗遷都洛陽駐蹕陜州¶
<pb:KR2a0026_WYG_038-49b>¶
改為興德府為次畿赤哀帝即位省復為大都督府舊¶
領縣五户二萬一千一百七十一口八萬一千九百一¶
十九天寳領縣七户三萬九百五十口一十七萬二千¶
二百三十八在京師東四百九十里東至東都三百里¶
陜　郭下隋縣　峡石　隋崤縣義寧二年省武德元¶
年復置二年割屬函州三年自石隖移治鴨橋八年改¶
屬陜州十四年移治峽石隖因改為峽石縣　靈寳¶
<pb:KR2a0026_WYG_038-50a>¶
隋桃林縣天寳元年以掘得寳符改靈寳縣　芮城¶
隋縣武德二年置芮州領芮城河北二縣貞觀元年罷¶
芮州以芮城河北屬陜州　平陸　隋河北縣義寧元¶
年置安邑郡縣屬焉天寳三載太守李齊物開三門石¶
下得㦸大刃有平陸篆字因改為平陸縣　安邑　隋¶
為虞州郭下置安邑縣領安邑解桐鄉四縣貞觀十七¶
年廢虞州及桐鄉縣以安邑解縣屬蒲州夏縣屬絳州¶
乾元元年割屬陜州改安邑為虞邑大歴四年復為安¶
邑縣　夏縣　舊屬虞州貞觀十七年改隷絳州乾元¶
<pb:KR2a0026_WYG_038-50b>¶
元年改屬陜州安邑夏縣天寳後加管户一萬八千五¶
百¶
虢州望　漢弘農郡隋廢郡為弘農縣屬陜州隋末復¶
置郡義寧元年改為鳯林郡仍於盧氏置虢郡武德元¶
年改為虢州改鳯林為鼎州貞觀八年廢鼎州移虢州¶
於今治屬河南道開元初以廵按所便屬河東道天寳¶
元年改為弘農郡乾元元年復為虢州以弘農為緊縣¶
<pb:KR2a0026_WYG_038-51a>¶
盧氏朱陽王城為望縣天寳領縣六户二萬八千二百¶
四十九口八萬八千四十五西至京師四百三十里東¶
至東都五百五十三里¶
弘農　漢縣隋廢大業三年於今湖城縣西一里置尋¶
隨郡移於弘農川神龍元年改弘為恒開元十六年復¶
為弘農州所治也　閺鄉　隋縣　湖城　漢湖縣後¶
加城字乾元元年改為天平縣大歴四年復為湖城¶
朱陽　隋縣　王城　隋縣分盧氏置　盧氏　隋縣¶
汝州望　隋襄城郡武德四年平王世充改為伊州領¶
<pb:KR2a0026_WYG_038-51b>¶
承休梁郟城三縣貞觀元年以廢魯州魯山縣來屬其¶
年省梁縣仍改承休為梁縣八年改伊州為汝州領梁¶
郟城魯山三縣證聖元年置武興縣先天元年置臨汝¶
縣開元二十六年以仙州之葉縣來屬天寳元年以許¶
州之襄城來屬仍改為臨汝郡乾元元年復為汝州也¶
舊領縣三户三千八百八十四口一萬七千五百三十¶
四天寳領縣七户六萬九千三百七十四口二十七萬¶
<pb:KR2a0026_WYG_038-52a>¶
三千七百五十六在京師東九百八十二里至東都一¶
百八十里¶
梁　隋承休縣貞觀元年改為梁郡　郟城　隋舊縣¶
　魯山　隋舊武德四年於縣置魯州領魯山滍陽二¶
縣貞觀元年州廢仍置滍陽縣以魯山縣屬伊州八年¶
改伊州為汝州　葉　隋縣武德四年置葉州五年廢¶
縣屬許州開元四年置仙州領葉襄城方城西平舞陽¶
五縣二十六年廢仙州以葉屬汝州襄城舞陽屬許州¶
方城還唐州西平屬豫州　襄城　隋舊縣武德元年¶
<pb:KR2a0026_WYG_038-52b>¶
於此置汝州領襄城汝墳期城三縣貞觀元年廢汝州¶
及汝墳期城二縣以襄城屬許州開元四年屬仙州二¶
十六年還屬許州其年改屬汝州也　龍興　證聖元¶
年分郟城魯山置武興神龍元年改為中興縣其年又¶
改為龍興　臨汝　先天元年置貞觀八年以梁縣西¶
界二鄉益之兼移縣於石壕驛¶
許州望　隋潁川郡武德四年平王世充改為許州領¶
<pb:KR2a0026_WYG_038-53a>¶
長社長葛許昌繁昌黄臺德強臨潁七縣貞觀元年廢¶
黄臺繁昌德強三縣以洧州之扶溝鄢陵汝州之襄城¶
嵩州之陽翟北澧之葉縣來屬十三年改置都督府管¶
許唐陳潁四州而許州領長社長葛許昌鄢陵扶溝臨¶
潁襄城陽翟葉九縣十六年罷都督府顯慶二年割陽¶
翟屬洛州開元四年割葉襄城置仙州二十六年仙州¶
廢以葉襄城陽翟來屬其年又以葉襄城屬汝州二十¶
年又以襄城來屬是歳又以葉屬汝州天寳元年改為¶
潁川郡乾元元年復為許州長慶三年廢溵州為郾城¶
<pb:KR2a0026_WYG_038-53b>¶
縣屬許州舊領縣九户一萬五千七百一十五口七萬¶
二千二百二十九天寳領縣七户七萬三千三百四十¶
七口四十八萬七千八百六十四在京師東一千二百¶
里至東都四百里¶
長社　郭下隋潁川縣武徳四年改為長社取舊名¶
長葛　隋分許昌縣置取舊名許昌縣　鄢陵　隋置¶
洧州後廢為縣屬許州　扶溝　隋縣武徳四年置北¶
<pb:KR2a0026_WYG_038-54a>¶
陳州其年州廢縣屬洧州九年洧州廢來屬　臨潁¶
隋舊縣建中二年隷溵州貞元元年州廢來屬　舞陽¶
　漢縣治所在古城内屬仙州開元二十六年隷許州¶
元和十三年移治於吴城鎮　郾城　本屬豫州長慶¶
元年來屬¶
汴州上　隋滎陽郡之浚儀縣也武德四年平王世充¶
置汴州總管府管汴洧𣏌陳四州領浚儀新里開封開¶
丘等五縣七年改為都督府廢開封外黄新里三縣入¶
浚儀復以廢杞州之雍丘陳留管州之中牟洧州之尉¶
<pb:KR2a0026_WYG_038-54b>¶
氏來屬龍朔二年以中牟隷鄭州延和元年復置開封¶
縣天寳元年改汴州為陳留郡乾元元年復為汴州建¶
中二年築其羅城舊領縣五浚儀雍丘陳留中牟尉氏¶
户五萬七千七百一口八萬二千八百七十九天寳領¶
縣六户十萬九千八百七十六口五十七萬七千五百¶
七在京師東一千三百五十里東都四百一里¶
浚儀　古縣隋置在今縣北三十里為李密所䧟縣人¶
<pb:KR2a0026_WYG_038-55a>¶
王要漢率豪族置縣於汴州之内要漢自為縣令義寧¶
元年於縣復置汴州以要漢為刺史武德四年移縣於¶
川北羅城内貞觀元年移於州西一里延和元年六月¶
割浚儀十四鄉分置開封縣　開封　漢縣在今縣南¶
五十里貞觀元年省併入浚儀延和元年六月析浚儀¶
復置並在郭下　尉氏　隋縣屬潁川郡武德四年於¶
縣置洧州領尉氏扶溝康隂新汲鄢陵宛陵歸化七縣¶
貞觀元年廢洧州及康隂宛陵新汲歸化四縣以扶溝¶
鄢陵屬許州尉氏屬汴州　陳留　隋縣屬汴州武德¶
<pb:KR2a0026_WYG_038-55b>¶
元年屬𣏌州貞觀元年廢𣏌州陳留屬汴州　封丘¶
隋縣　雍丘　隋縣武徳四年於縣置杞州領雍丘陳¶
留圉城襄邑外黄濟陽六縣權於州内以倉院置貞觀¶
六年廢杞州及濟陽圉城外黄三縣以襄邑屬宋州陳¶
留雍丘屬汴州而移縣入廢杞州¶
蔡州上　隋汝南郡武德三年四月平王世充置豫州¶
總管府管豫道真輿息舒五州豫州領安陽平輿真陽¶
<pb:KR2a0026_WYG_038-56a>¶
吴房上蔡五縣七年改為都督府廢輿道舒息四州貞¶
觀元年罷都督府廢平輿新蔡二縣復以道州之郾城¶
息州之新息朗州之朗山舒州之褒信新蔡五縣來屬¶
天授三年又置平輿西平兩縣開元四年以西平屬仙¶
州二十六年省仙州復以西平來屬天寳元年改為汝¶
南郡乾元元年復為豫州寳應元年改為蔡州舊領縣¶
十户一萬二千一百八十二口六萬四百一十五天寳¶
領縣十一户八萬七百六十一口四十六萬二百五去¶
京師一千五百四十里至東都六百七十里¶
<pb:KR2a0026_WYG_038-56b>¶
汝陽　郭下隋舊縣治　朗山　漢安昌縣隋改為朗¶
山　遂平　隋吴房縣元和十二年討吴元濟於文城¶
柵置行吴房縣權隷溵州賊平改為遂平縣隷唐州長¶
慶元年復隷蔡州　郾城　隋舊武德四年於此置道¶
州領郾城邵陵北武西平四縣貞觀元年廢道州及北¶
武邵陵西平三縣以郾城屬豫州本治溵水南開元十¶
一年因大水移治溵水北元和十二年於縣置溵州長¶
<pb:KR2a0026_WYG_038-57a>¶
慶元年廢溵州以郾城隷許州　上蔡　隋縣　新蔡¶
　隋舊武德四年於此置舒州領新蔡褒信二縣貞觀¶
元年廢舒州新蔡屬豫州　褒信　後漢縣　新息¶
隋縣武德四年於縣置息州領新息淮川長陵三縣貞¶
觀元年廢息川及淮川長陵二縣以新息屬豫州　平¶
輿　隋置貞觀元年廢天授二年復置　西平　漢縣¶
貞觀元年廢天授二年復置元和十二年隷溵州州廢¶
隷蔡州　真陽　漢慎陽縣隋為真陽載初元年改為¶
淮陽神龍元年復¶
<pb:KR2a0026_WYG_038-57b>¶
滑州望　隋東郡武德元年改為滑州以城有古滑臺¶
也二年䧟賊及平王世充復置領白馬衛南韋城匡城¶
靈昌長垣七縣八年廢長垣縣入匡城以廢東梁州之¶
酸棗縣來屬天寳元年改為靈昌郡乾元元年復為滑¶
州舊領縣七户一萬三千七百三十八口六萬四千九¶
百六十天寳户七萬一千九百八十三口四十二萬二¶
千七百九十去京師一千四百四十里至東都五百三¶
<pb:KR2a0026_WYG_038-58a>¶
十里¶
白馬　郭下漢縣　衛南　隋楚丘縣後以曹有楚丘¶
乃改為衛南縣治古楚丘城儀鳯元年移治西北濵河¶
之新城永昌元年又移於楚丘之城南　韋城　隋分¶
白馬縣置於古城韋氏之國城　匡城　漢長垣縣隋¶
改為匡城　胙城　漢南燕縣隋改為胙城隷滑州¶
酸棗　漢縣　靈昌　隋分酸棗縣置靈昌者河津之¶
名¶
陳州上　隋淮陽郡武德元年討平房憲伯改為陳州¶
<pb:KR2a0026_WYG_038-58b>¶
領宛丘箕城扶樂太康新平五縣貞觀元年廢扶樂箕¶
城新平三縣復以沈州之項城溵水三縣來屬長夀元¶
年置武城縣證聖元年置光武縣天寳元年改陳州為¶
淮陽郡乾元元年復為陳州舊領縣四户六千三百六¶
十七口三萬九百六十一天寳領縣六户六萬六千四¶
百四十二口四十萬二千四百八十六在京師一千五¶
百二十里至東都七百一十七里　宛丘　郭下隋縣¶
<pb:KR2a0026_WYG_038-59a>¶
　太康　漢陽夏縣隋改太康以縣東有太康城　項¶
城　隋舊武德四年於此置沈州領項城潁東鮦陽南¶
頓溵水五縣貞觀元年廢沈州以縣屬陳州　溵水¶
漢汝陽縣改為溵水建中二年隷溵州興元元年廢溵¶
州縣隷陳州　南頓　隋縣武德六年省入項城證聖¶
元年割項城置光武縣以縣有光武廟故也景雲元年¶
改為南頓復古名也　西華　漢縣武德元年改為箕¶
城縣貞觀元年省入宛丘長夀元年割宛丘置武城縣¶
以縣本楚武王所築故也神龍元年復為箕城景雲元¶
<pb:KR2a0026_WYG_038-59b>¶
年改為西華復古名也¶
亳州望　隋譙郡武德四年平王世充改為亳州領譙¶
城父谷陽鹿邑酇五縣五年置總管府管譙亳宋北荆¶
潁沈六州十一年改為都督府貞觀元年罷都督府亳¶
州不改十七年廢譙州以臨渙永城山桑三縣來屬天¶
寳元年改為譙郡乾元元年復為亳州也舊領縣八户¶
五千七百九十口三萬三千一百七十七天寳户八萬¶
<pb:KR2a0026_WYG_038-60a>¶
八千九百六十口六十七萬五千一百二十一至京師¶
一千七百里至東都八百九十八里¶
譙　郭下貞觀十七年自古譙城移入州城置　酇¶
漢縣隋屬沛郡武德四年改屬亳州開元二十六年移¶
於汴城垣陽驛置　城父　隋舊　鹿邑　隋舊　真¶
源　漢苦縣隋為谷陽乾封元年改為真源載初元年¶
改為仙源神龍元年復為真源有老子祠　臨渙　隋¶
置譙州領縣四貞觀十七年省以臨渙永城山桑屬亳¶
州蘄縣屬徐州縣本治經城十七年移治所於廢譙州¶
<pb:KR2a0026_WYG_038-60b>¶
元和九年割屬宿州　永城　隋縣屬譙州貞觀十六¶
年廢屬亳州舊治於馬浦城東北三里武德五年移置¶
於馬浦城　蒙城　隋山桑縣屬譙州州廢隷亳州天¶
寳元年改為蒙城¶
潁州中　漢汝南郡隋為汝隂郡武德四年平王世充¶
於汝隂縣西北十里置信州領汝隂清丘永安高唐永¶
樂等六縣六年改為潁州移於今治領高唐永樂永安¶
<pb:KR2a0026_WYG_038-61a>¶
三縣貞觀元年省清丘縣八年又以廢滑州之下蔡縣¶
來屬天寳元年改為汝隂郡乾元元年復為潁州長慶¶
二年以潁州隷滑鄭節度使舊領縣三户二千九百五¶
口一萬四千一百八十五天寳領縣四户三萬七百七¶
口二萬二千八百九十至京師一千八百二十里至東¶
都九百六十里¶
汝隂　郭下漢縣　潁上　隋置治所於古鄭城武德¶
四年移於今治　下蔡　隋舊武德四年於縣置滑州¶
下蔡隷之八年州廢縣屬潁州也　沈丘　古曰寢丘¶
<pb:KR2a0026_WYG_038-61b>¶
至隋不改神龍二年改為沈丘¶
宋州望　隋之梁郡武德四年平王世充置宋州領宋¶
城寧陵柘城榖熟下邑碭山虞城七縣其年以虞城屬¶
東虞州五年廢東虞州仍以虞城來屬貞觀元年廢杞¶
州以襄邑縣來屬仍省柘城縣十七年以廢戴州之單¶
父楚丘來屬永淳元年又置柘城縣天寳元年改宋州¶
為睢陽郡乾元元年復為宋州舊領縣七户一萬一千¶
<pb:KR2a0026_WYG_038-62a>¶
三百三口六萬一千七百二十天寳領縣十户一十二¶
萬四千二百六十八口八十九萬七千四十一去京師¶
一千五百四十里至東都七百八十里¶
宋城　郭下治古睢陽城漢睢陽縣隋改為宋城　襄¶
邑　隋置武德二年屬𣏌州貞觀元年屬宋州　寧陵¶
　漢縣久廢隋特置貞觀元年併柘城縣入　虞城¶
隋分下邑縣置武德四年屬宋州其年於縣置東虞州¶
五年州廢縣屬宋州　碭山　舊安陽縣隋改為碭山¶
屬宋州　下邑　漢縣　榖熟　漢縣武德二年於縣¶
<pb:KR2a0026_WYG_038-62b>¶
置南榖州四年州廢縣屬宋州　單父　古邑隋於縣¶
置戴州大業廢武德五年復置戴州貞觀十七年戴州¶
廢縣屬宋州　楚丘　古邑屬戴州貞觀七年屬宋州¶
　柘城　秦縣久廢隋復置貞觀初廢永淳元年析榖¶
熟寧陵復置¶
曹州上　隋濟隂郡武德四年改為曹州領濟隂定陶¶
寃句離狐乗氏并置蒙澤普陽等七縣其年省普陽縣¶
<pb:KR2a0026_WYG_038-63a>¶
五年以廢梁州之考城來屬貞觀元年省定陶蒙澤二¶
縣入濟陽十七年以廢戴州之城武來屬天寳元年改¶
曹州為濟隂乾元元年復為曹州舊領縣五户九千二¶
百四十四口五萬四千九百八十一天寳領縣六户七¶
萬三百五十二口七十一萬六千八百四十八在京師¶
東北一千四百五十三里至東都東北六百五十七里¶
濟隂　郭下隋縣　考城　隋舊武德四年於縣置梁¶
州領考城縣五年州廢以縣屬曹州　寃句　漢縣隋¶
武德四年分縣西界置濟陽縣屬杞州貞觀元年廢濟¶
<pb:KR2a0026_WYG_038-63b>¶
陽併入寃句　乘氏　漢縣春秋之重丘地也　南華¶
　漢離狐縣累代不改天寳元年改為南華　成武¶
漢縣隋屬戴州州廢屬曹州¶
濮州上　隋東都之鄄城縣也武德四年置濮州領鄄¶
城廪城雷澤臨濮昆吾濮陽永定安丘長城九縣五年¶
廢安丘長城二縣八年廢昆吾永定廪城三縣貞觀八¶
年割濟州之范縣來屬天寳元年改為濮陽郡乾元元¶
<pb:KR2a0026_WYG_038-64a>¶
年復為濮州舊領縣五户八千六百二十八口四萬四¶
千一百三十五天寳户五萬七千七百八十二口四十¶
萬六百四十八在京師東北一千五百七十里至東都¶
七百三十五里¶
鄄城　古縣後漢於縣置兖州武德四年分置永定縣¶
八年併入鄄城　濮陽　隋舊武德四年分置昆吾縣¶
八年省併入濮陽　范　漢縣武德二年置范州治昆¶
吾城五年州廢縣屬濟州貞觀八年改屬濮州　雷澤¶
　漢縣武德四年分置廪城縣貞觀八年省入雷澤¶
<pb:KR2a0026_WYG_038-64b>¶
臨濮　武德四年分雷澤置五年省長城縣併入¶
鄆州上　隋東平郡之湏昌縣武德四年平徐圓朗於¶
鄆城置鄆州領鄆城湏昌宿城鉅野乘丘五縣又以廢¶
夀州之夀張來屬其年置總管府管鄆濮兖戴曹五州¶
貞觀元年罷都督府仍以鉅野屬戴州又廢宿城乘丘¶
二縣八年自鄆城移治湏昌景龍元年又置宿城縣天¶
寳元年改鄆州為東平郡乾元元年復為鄆州舊領縣¶
<pb:KR2a0026_WYG_038-65a>¶
三湏昌鄆城夀張户四千一百四十一口二萬一千六¶
百九十二天寳領縣五户四萬四千二百九十九口二¶
十八萬四千五百三十天寳十三年廢濟州其所管五¶
縣並入鄆州濟州舊領縣五户六千九百五口三萬四¶
千五百一十天寳領户三萬八千七百四十九口二十¶
一萬六千九百七十九並入鄆州在京師東北一千六¶
百九十七里去東都東北九百七十三里今領縣十¶
夀張　隋縣武徳四年於縣置夀州領夀張夀良二縣¶
五年廢夀張省夀良入夀張屬鄆州　鄆城　漢夀良¶
<pb:KR2a0026_WYG_038-65b>¶
縣隋改為萬安縣仍於縣置鄆州尋改萬安為鄆城貞¶
觀八年移鄆州治所於湏昌縣　鉅野　漢縣隋縣升¶
為州尋廢屬戴州貞觀十七年戴州廢鉅野來屬　湏¶
昌　郭下漢縣今故城鄆州東南三十二里隋於故城¶
置宿城縣仍置湏昌縣於今所貞觀八年州自鄆城移¶
於湏昌縣後廢宿城縣景雲三年十二月復分湏昌置¶
宿城縣貞元四年改宿城為東平縣移就郭下太和四¶
<pb:KR2a0026_WYG_038-66a>¶
年改為天平縣六年七月廢天平縣入湏昌縣　盧縣¶
　漢舊隋置濟北郡武德四年改濟州領盧平隂長清¶
東阿陽榖范八縣又置昌城濟北榖城孝感冀丘美政¶
六縣六年廢羙政孝感榖城冀丘昌城五縣八年割范¶
縣屬濮州貞觀元年又廢濟北縣入長清天寳元年改¶
為河陽郡乾元元年復為濟州十三載六月一日廢濟¶
州盧長清平隂東阿陽榖等五縣並入鄆州　平隂¶
漢肥塜縣隋為平隂屬濟州天寳十三載州廢縣屬鄆¶
太和六年併入東阿縣開成二年七月節度使王源中¶
<pb:KR2a0026_WYG_038-66b>¶
奏置平隂縣　東阿　漢縣隋屬濟州州廢屬鄆州¶
陽榖　隋置取縣界揚榖臺為名屬濟州州廢屬鄆州¶
　中都　漢平陸縣本置殷密城在今治西三十九里¶
天寳元年改為中都移於今治¶
泗州中　隋下邳郡武德四年置泗州領宿預徐城淮¶
陽三縣貞觀元年省淮陽縣入宿預以廢邳州之下邳¶
廢連州之漣水來屬八年又以廢仁州之虹縣來屬總¶
<pb:KR2a0026_WYG_038-67a>¶
章元年割海州沭陽來屬咸亨五年沭陽還海州長安¶
四年置臨淮縣開元二十三年自宿預移治所於臨淮¶
天寳元年改為臨淮郡乾元元年復為泗州舊領縣五¶
户二千二百五十口二萬六千九百二十領宿預漣水¶
徐城虹下邳天寳領縣六户三萬七千五百二十六口¶
二十萬五千九百五十九今領縣三臨淮漣水徐城其¶
虹縣割隷宿州宿預下邳隷徐州¶
臨淮　長安四年割徐城南界兩鄉於沙熟淮口置臨¶
淮縣開元二十三年移治郭下　漣水　隋縣武德四¶
<pb:KR2a0026_WYG_038-67b>¶
年置漣州仍分置金城縣貞觀元年廢漣州並省金城¶
縣以縣屬泗州總章元年改為楚州咸亨五年還屬泗¶
州　徐城　漢縣隋為徐城縣屬泗州治於大徐城開¶
元二十五年移就臨淮縣¶
海州中　隋東海郡武德四年置海州總管府領漣環¶
東楚四州海州領朐山龍沮新樂曲陽沭陽原丘懐仁¶
利城祝其九縣六年改新樂為祝其七年以東楚州屬¶
<pb:KR2a0026_WYG_038-68a>¶
揚府又以沂州來屬八年廢環州及龍沮祝其曲陽廪¶
丘利城六縣仍以廢環州之東海來屬九年廢漣州貞¶
觀元年罷都督府天寳元年以海州為東海郡乾元元¶
年復為海州舊領縣四朐山東海沭陽懐仁户八千九¶
百九十九口四萬三千六百九十三天寳户二萬八千¶
五百四十九口十八萬四千九在京師東二千五百七¶
十里至東都一千七百五十四里¶
朐山　郭下漢朐縣後加山字　東海　漢贛榆縣武¶
德四年置環州領東海青山石城贛榆四縣八年廢環¶
<pb:KR2a0026_WYG_038-68b>¶
州仍廢青山等三縣入東海縣隷海州縣治欝州四靣¶
環海　沭陽　漢廪丘縣後魏改沭陽　懐仁　後魏¶
置¶
兖州上都督府　隋郡武徳五年平徐圓朗置兖州領¶
任城瑕丘平陸龔丘曲阜鄒泗水七縣貞觀元年省曲¶
阜縣其年又省東泰州以博城縣來屬八年復置曲阜¶
縣十四年置都督府管兖泰沂三州十七年以廢戴州¶
<pb:KR2a0026_WYG_038-69a>¶
之金鄉方輿來屬長安四年置萊蕪縣天寳元年改兖¶
州為魯郡乾元元年復為兖州舊領縣八户九千三百¶
六十六口一萬五千四百二十八天寳領縣十一户八¶
萬八千九百八十七口五十八萬六百八中都割屬鄆¶
州在京師東一千八百四十三里去東都一千七十里¶
瑕丘　郭下宋置兖州於魯瑕邑故治隋因置瑕丘縣¶
　曲阜　隋縣貞觀元年省貞觀八年復置　乾封¶
隋博城縣武德五年於縣置東泰州領博城梁父嬴肥¶
城岱六縣貞觀元年罷泰州省梁父嬴二縣入博城仍¶
<pb:KR2a0026_WYG_038-69b>¶
以博城屬兖州兼省肥城乾封元年高宗封泰山改為¶
乾封縣總章元年復為博城神龍元年又為乾封　泗¶
水　漢下縣隋分汶陽縣於下縣古城置泗水縣　鄒¶
　古邾國魯穆公改為鄒　任城　漢縣北齊於縣置¶
高平郡隋廢縣置兖州　龔丘　北齊平原縣隋改為¶
龔丘　金鄉　後漢縣武德四年於縣置金州領方輿¶
金鄉二縣五年改金州為戴州貞觀十七年州廢以金¶
<pb:KR2a0026_WYG_038-70a>¶
鄉方輿屬兖州以單父楚丘屬宋州成武屬曹州鉅野¶
屬鄆州　魚臺　漢方輿縣隋屬戴州貞觀十七年戴¶
州廢縣入兖州寳應元年改為魚臺以城北有魯公觀¶
魚臺　萊蕪　漢縣晋廢後魏於古城置嬴縣貞觀初¶
廢入博城縣長安四年於廢嬴縣置萊蕪縣元和十七¶
年併入乾封縣尋却置屬兖州¶
徐州上　隋彭城郡武德四年平王世充置德州總管¶
府管徐邳泗鄫沂仁六州徐州領彭城蕭沛豐滕符離¶
諸陽七縣貞觀元年廢諸陽縣入符離二年省鄫邳二¶
<pb:KR2a0026_WYG_038-70b>¶
州仍以譙州來屬七年以沂州屬海州都督八年廢仁¶
州入譙州其徐州都督管徐泗譙三州十七年罷都督¶
府以廢譙州之蘄縣來屬天寳元年改徐州為彭城郡¶
乾元元年復為徐州舊領縣六户八千一百六十二口¶
四萬五千五百三十七天寳領縣七户六萬五千一百¶
七十口四十七萬八千六百七十六在京師東二千六¶
百里至東都東一千二百五十七里¶
<pb:KR2a0026_WYG_038-71a>¶
彭城　漢彭城郡治也　蕭　漢縣隋為龍城縣尋改¶
為蕭　豐　漢縣北齊置永昌郡尋省為豐縣　沛¶
漢縣隋廢武德復置　滕縣　古滕國隋置縣　宿遷¶
　晉宿預縣元魏於縣置徐州州移彭城縣隷泗州寳¶
應元年以犯代宗諱改預為遷仍隷徐州　下邳　漢¶
下邳郡元魏置東徐州周改邳州隋廢武德四年復邳¶
州領下邳郯良城三縣貞觀元年廢邳州仍省郯良城¶
二縣以下邳屬泗州元和中復屬徐州¶
宿州上　徐州之符離縣也元和四年正月勑以徐州¶
<pb:KR2a0026_WYG_038-71b>¶
之符離置宿州仍割徐州之蘄泗州之虹九年又割亳¶
州之臨渙等三縣屬宿州元和三年徐泗觀察使崔羣¶
奏罷宿州四縣各歸本屬至七年勅宜凖元和四年正¶
月勅復置宿州於埇橋在徐之南界汴水上當舟車之¶
要其舊割四縣仍舊來屬州新置元和已來未計户口¶
符離　漢縣隋治朝解城貞觀元年移治行邑城元和¶
四年正月置宿州仍為上州　虹　漢縣隋曰夏丘縣¶
<pb:KR2a0026_WYG_038-72a>¶
武德四年屬仁州其年分置虹縣於古虹城屬仁州六¶
年廢夏丘縣貞觀八年廢仁州以虹縣屬泗州移治夏¶
丘故城元和四年割屬宿州　蘄　漢縣後魏加城曰¶
蘄城縣隋去城字屬北譙州貞觀十七年廢譙州屬徐¶
州舊治榖城顯慶元年移於今所元和四年割屬宿州¶
也　臨渙　隋舊屬譙州州廢隷亳州太和元年割屬¶
宿州¶
沂州中　漢東海郡之琅邪縣武德四年平徐圓朗置¶
沂州領費臨沂顓臾三縣又置闌山臨沭昌樂三縣六¶
<pb:KR2a0026_WYG_038-72b>¶
年省闌山臨沭昌樂三縣入臨沂貞觀元年省顓臾入¶
費縣其年省鄫州以丞縣來屬八年又省莒州以新泰¶
沂三縣來屬天寳元年改為琅邪乾元元年復為沂州¶
舊領縣五户四千六百五十二口二萬三千九百天寳¶
户三萬三千五百一十口十九萬五千七百三十七在¶
京師東二千二百五十四里至東都一千四百三十里¶
臨沂　漢縣州所治後魏置郯郡又改為北徐州並在¶
<pb:KR2a0026_WYG_038-73a>¶
此縣後周置沂州　丞　漢縣隋蘭陵縣武德四年置¶
鄫州以蘭陵隷之仍改為丞縣别置蘭陵鄫城二縣屬¶
鄫州貞觀元年鄫州與二縣俱廢以丞縣來屬沂州¶
費　漢縣春秋時費國　新泰　漢東新泰縣晉去東¶
字武德五年屬莒州貞觀元年莒州廢縣屬沂州　沂¶
水　漢東莞縣隋改為東安縣尋改為沂水武德五年¶
於縣置莒州領沂水新泰莒三縣貞觀八年省莒州縣¶
屬密州沂水新泰屬沂州¶
密州中　隋高宻郡武德五年改為密州領諸城安丘¶
<pb:KR2a0026_WYG_038-73b>¶
高密三縣貞觀八年省莒州以莒来屬天寳元年改為¶
高密郡乾元元年復為密州舊領縣四户三千五百八¶
十口二萬八千五百九十三天寳户二萬八千二百九¶
十二口十四萬六千五百二十四在京師東南二千五¶
百三十里至東都東一千八百六十九里¶
諸城　州所治本漢東武縣城也隋移入廢高密郡城¶
因改為諸城　輔唐　漢安丘縣屬北海郡乾元二年¶
<pb:KR2a0026_WYG_038-74a>¶
刺史殷仲卿奏請治於故昌安城因改為輔唐　高密¶
　漢縣隋末大亂廢之武徳三年於義城堡置高密縣¶
六年併高密膠西兩縣移就故夷安城城舊高密縣也¶
仍廢膠西縣　莒　漢縣屬東海郡武德五年於縣置¶
莒州州廢以縣屬密州¶
齊州上　漢濟南郡隋為齊郡武德元年改為齊州領¶
歴城山茌祝阿源陽臨邑五縣二年置總管府管齊鄒¶
東泰譚淄濟六州貞觀元年廢都督府及譚州省源陽¶
縣又以廢譚州之平陵臨濟亭山章丘四縣來屬七年¶
<pb:KR2a0026_WYG_038-74b>¶
又置都督府管齊青淄萊密五州天寳元年改為臨淄¶
郡五載為濟南郡乾元元年復為齊州舊領縣八户一¶
萬一千五百九十三口六萬一千七百七十一天寳户¶
六萬二千四百八十五口三十六萬五千九百七十二¶
在京師東北二千六十九里至東都東北一千二百四¶
十四里今管縣六併三縣也　歴城　漢縣屬齊南郡¶
舊志有平陵縣貞觀十七年齊王祐起兵平陵人不從¶
<pb:KR2a0026_WYG_038-75a>¶
順遂改為全節元和十年正月以户口凋殘併全節入¶
歴城縣　章丘　漢陽丘縣隋為章丘武德二年於平¶
陵縣置譚州領平陵亭山章丘營城四縣八年廢營城¶
入平陵又以廢鄒州之臨濟來屬貞觀元年廢譚州為¶
平陵縣屬齊州章丘亦來屬　亭山　隋縣元和十五¶
年以户口凋殘併入章丘縣因廢亭山　臨邑　漢縣¶
武德元年屬譚州州廢來屬　長清　隋置屬濟州貞¶
觀十七年屬齊州舊志有豐齊縣古山茌邑也天寳元¶
年改為豐齊元和十五年以户口凋殘併入長清縣¶
<pb:KR2a0026_WYG_038-75b>¶
禹城　漢祝阿縣天寳元年以為禹城以縣西有禹息¶
故城　臨濟　漢之管縣隋為朝陽縣尋改為臨濟縣¶
武德元年於縣置鄒州領臨濟蒲臺高苑長山鄒平五¶
縣八年廢鄒州縣屬譚州州廢屬齊州¶
青州上　隋北海郡武德四年置青州總管府管青濰¶
登牟莒密萊乘八州青州領益都臨朐臨淄殷陽樂安¶
時水安平等七縣八年省乘濰登牟四州以廢濰州之¶
<pb:KR2a0026_WYG_038-76a>¶
北海廢乘州之千乘夀光博昌來屬省殷陽樂安時水¶
安平四縣貞觀元年罷都督府天寳元年改青州為北¶
海郡乾元元年復青州舊領縣七户一萬六百五十八¶
口五萬六千三百一十七天寳户七萬三千一百四十¶
八口四十萬二千七百四在京師東北二千二百五十¶
里至東都五百七里¶
益都　漢縣在今夀光縣南十里故益都城是也北齊¶
移入青州城北門外為治所　臨淄　漢縣治古齊國¶
城久廢隋復置　博昌　漢縣治故郡城　樂安　隋¶
<pb:KR2a0026_WYG_038-76b>¶
縣武德二年屬乘州州廢屬青州總章二年移治於今¶
所　夀光　漢縣隋移治所於博昌縣初屬乘州州廢¶
來屬　千乘　漢千乘國後漢改為樂安郡宋齊廢隋¶
置千乘縣武德二年於縣置乘州領千乘博昌夀光新¶
河五縣六年廢新河縣八年乘州廢千乘等縣隷青州¶
　臨朐　漢縣隋為逢山縣尋復為臨朐屬北海郡¶
北海　漢平夀縣隋置北海郡開皇三年罷郡置下密¶
<pb:KR2a0026_WYG_038-77a>¶
縣於廢郡城大業二年改為北海縣武德二年於縣置¶
濰州領北海連水平夀華池城都下密東陽寒水訾亭¶
濰水汶陽膠東營丘華宛昌安都昌城平等十七縣六¶
年唯留北海營丘下密三縣餘十四縣併廢八年廢濰¶
州仍省營丘下密二縣以北海屬青州¶
淄州上　隋齊郡之淄川縣武德元年置淄州領淄川¶
長白萊蕪三縣六年廢長白萊蕪二縣八年又以廢淄¶
州之長山高苑蒲臺三縣來屬天寳元年復為淄州郡¶
乾元元年復為淄州景龍元年分高苑置濟陽縣又併¶
<pb:KR2a0026_WYG_038-77b>¶
高苑又割蒲臺隷之後割屬棣州舊領縣五户六千三¶
百二十三口三萬四千四百二十五天寳户四萬二千¶
七百三十七口二十萬三千八百二十一在京師東北¶
二千一百三十三里東都東北一千四百二十五里今¶
管縣四併濟陽入高苑¶
淄川　郭下漢盤陽縣武德初屬淄州　長山　漢於¶
陵縣武德初屬鄒州州廢屬淄州　高苑　隋置初屬¶
<pb:KR2a0026_WYG_038-78a>¶
鄒州州廢來屬景龍元年分置濟陽縣元和十五年併¶
入高苑　鄒平　漢縣北齊為平原縣移隋治漢鄒平¶
故城因改為鄒平初屬譚州州廢來屬¶
棣州上　後漢樂安郡隋渤海郡之厭次縣武德四年¶
置棣州領陽信樂陵滳河厭次四縣治陽信六年併入¶
滄州貞觀十七年復置棣州於樂陵縣領厭次滳河陽¶
信三縣又割淄州之蒲臺隷焉而樂陵屬滄州天寳元¶
年改為樂安郡上元元年復為棣州領縣五户三萬九¶
千一百五十口二十三萬八千一百五十九在京師東¶
<pb:KR2a0026_WYG_038-78b>¶
北二千二百一十里至東都東北一千三百七十里¶
厭次　郭下漢當平縣隋屬滄州武德四年改屬棣州¶
六年省棣州復隷滄州貞觀十七年復置棣州厭次還¶
屬　滴河　隋縣　陽信　漢縣屬渤海郡貞觀十七¶
年改屬棣州　蒲臺　漢漯沃縣隷淄州割屬棣州¶
渤海　垂拱四年析蒲臺厭次置¶
萊州中　漢東萊郡隋因之武德四年討平綦順置萊¶
<pb:KR2a0026_WYG_038-79a>¶
州領掖膠水即墨盧鄉昌陽曲城當利曲臺膠東九縣¶
六年廢曲城當利曲臺膠東四縣貞觀元年廢盧鄉割¶
登州之文登廢牟州之黄來屬麟德元年置牟平縣如¶
意元年割黄縣之文牟登平置登州天寳元年改萊州¶
為東萊郡乾元元年復為萊州舊領縣六掖黄文登昌¶
陽即墨膠水户一萬一千五百六十八口六萬三千三¶
百九十六天寳領縣四户二萬六千九百九十八口七¶
萬一千五百在京師東北一千五百九十九里去東都¶
一千八百五十二里¶
<pb:KR2a0026_WYG_038-79b>¶
掖　州治漢東萊郡也隋置掖縣屬萊州　昌陽　漢¶
縣置於古昌陽城永徽元年移古縣西北二十三里¶
膠水　漢膠東國地隋置縣於古光州因改名膠水¶
即墨　漢不其邑也隋置即墨縣¶
登州　漢東萊郡之黄縣如意元年分置登州領文登¶
牟平黄三縣以牟平為治所神龍三年改黄縣為蓬萊¶
縣移州治於蓬萊天寳元年以登州為東牟郡乾元元¶
<pb:KR2a0026_WYG_038-80a>¶
年復為登州天寳領縣四户二萬二百九十八口一十¶
萬八千九百在京師東三千一百五十里至東都二千¶
七十一里¶
蓬萊　漢黄縣屬萊州如意元年於縣置登州神龍三¶
年改為蓬萊移於今所　牟平　麟德二年分牟平置¶
屬萊州如意元年置登州治牟平神龍三年移治所於¶
蓬萊縣　文登　隋舊縣武德四年置登州領文登觀¶
陽三縣六年以觀陽屬牟州又置清陽廓定二縣屬登¶
州貞觀元年登州及清陽廓定二縣並廢地入文登縣¶
<pb:KR2a0026_WYG_038-80b>¶
　黄　漢舊縣神龍元年改為蓬萊縣屬登州以為州¶
治先天元年又割蓬萊置黄縣¶
　舊唐書卷三十八¶
<pb:KR2a0026_WYG_038-81a>¶
　舊唐書卷三十八考證¶
地理志一京兆萬年縣乾封元年分置眀堂縣治永樂¶
　坊長安三年廢○新書總章元年析置長安二年省¶
長安縣乾封元年分為乾封縣治懐直坊長安三年復¶
　併長安○新書總章元年析置長安二年省¶
咸陽縣武德二年復分涇陽○新書元年析置¶
華州華隂縣垂拱二年改為仙掌縣○新書元年¶
慶州安化縣神龍元年改為安化縣○新書天寳元年¶
　改¶
<pb:KR2a0026_WYG_038-81b>¶
延州延昌縣武德二年置北平州○新書北仁州¶
豐州二十一年廢地入靈州○新書十一年廢(以上闗内道)¶
河南府河南縣神龍元年復為河南縣廢永昌縣○新¶
　書長安二年省永昌¶
龍朔元年廢來廷縣○新書長安二年省¶
孟州○新書屬河北道¶
汝州葉縣武德五年廢○新書五年州廢隷北澧州¶
<pb:KR2a0026_WYG_038-82a>¶
開元四年置仙州領葉襄城方城西平舞陽五縣○新¶
　書在二年本紀在三年當從本紀¶
亳州武德四年平王世充改為亳州領譙城父谷陽鹿¶
　邑酇五縣○新書本譙州貞觀八年更名亳¶
兖州武德五年徐圓朗置兖州○(臣德潛)按武德五年¶
　乃平徐圓朗因置兖州非圓朗自置州也已增入¶
棣州武德六年併入滄州○新書八年州廢(以上河南道)¶
　舊唐書卷三十八考證¶
<pb:KR2a0026_WYG_038-82b>¶
