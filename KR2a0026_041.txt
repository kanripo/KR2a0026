# -*- mode: mandoku-view -*-
#+TITLE: 舊唐書
#+DATE: 2018-03-31 09:03:15.852219
#+PROPERTY: ID KR2a0026
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷四十一
<pb:KR2a0026_WYG_041-1a>¶
欽定四庫全書¶
　舊唐書卷四十一¶
後晉司空同中書門下平章事劉　　昫撰¶
¶
　志第二十一¶
¶
地理四¶
¶
¶
劍南道東西道九　　嶺南道五管十¶
¶
¶
劍南道¶
¶
成都府　隋蜀郡武徳元年改為益州置總管府管益¶
綿陵遂資雅嘉瀘戎㑹松翼嶲南寧昆㳟十七州益州¶
<pb:KR2a0026_WYG_041-1b>¶
領成都雒九隴郫雙流新津晉原青城陽安金水平泉¶
𤣥武綿竹等十三縣又置唐隆導江二縣二年分置卭¶
眉晉榮登五州屬總管府又置新都什邡二縣三年罷¶
總管置西南道行臺仍分綿竹𨗳江九隴三縣立濛州¶
陽安金水平泉三縣立簡州割𤣥武屬梓州又析置徳¶
陽新繁萬春三縣九年罷行臺置都督府督益綿簡嘉¶
陵眉犍卭十州并督嶲南㑹寧都督府貞觀二年廢濛¶
<pb:KR2a0026_WYG_041-2a>¶
州之九隴綿竹導江来屬仍改萬春為温江六年罷南¶
寧都督更置戎州都督屬益州八年兼領南金州都督¶
十年又督益綿簡嘉陵雅眉卭八州茂嶲二都督十七¶
年置蜀縣龍朔二年升為大都督府仍置廣都縣咸亨¶
二年置金堂儀鳳二縣其年又置唐昌濛陽二縣垂拱¶
三年分雒九隴等十三縣置彭蜀二州其年又置犀浦¶
縣聖歴三年又置東陽縣天寳元年改益州為蜀郡依¶
舊大都督府督劍南三十八郡十五載𤣥宗幸蜀駐蹕¶
成都至徳二年十月駕廻西京改蜀郡為成都府長史為¶
<pb:KR2a0026_WYG_041-2b>¶
尹又分為劍南東川西川各置節度使廣徳元年黄門¶
侍郎嚴武為成都尹復併東西川為一節度自崔寧鎮¶
蜀後分為西川自後不改舊領縣十六戸十一萬七千¶
八百八十九口七十四萬三百一十二漢朝蜀郡户二¶
十六萬八千二百七十口一百二十四萬天寳領縣十¶
戸十六萬九百五十口九十二萬八千一百九十九在¶
京師西南二千三百七十九里至東都三千二百一十¶
<pb:KR2a0026_WYG_041-3a>¶
六里¶
成都　漢縣属蜀郡漢朝成都一縣管户一萬六千二¶
百五十六蜀三代之時西南夷國或臣或否至秦恵王¶
既霸西戎欲廣其地乃令其相張儀司馬錯伐蜀取其¶
地立漢中巴蜀三郡蜀王本都廣都之樊鄉張儀平蜀¶
後自赤里街移治於少城今州城是也蜀城張儀所築¶
　華陽　貞觀十七年分成都縣置蜀縣在州郭下與¶
成都分理乾元元年二月改為華陽新都漢縣属廣漢¶
郡　新繁　漢繁縣属蜀郡劉禪時加新字　犀浦¶
<pb:KR2a0026_WYG_041-3b>¶
垂拱二年分成都縣置　雙流　漢廣都縣地属蜀郡¶
隋置雙流縣　廣都　龍朔三年分雙流置取隋舊名¶
　郫　漢縣属蜀郡隋置濛州大業省為郫縣　溫江¶
　漢郫縣地魏蜀郡治於此隋為萬春縣貞觀元年改¶
為温江　靈池　久視元年分蜀縣置東陽縣天寳元¶
年改為靈池¶
漢州上　垂拱二年分益州五縣置漢州天寳元年改¶
<pb:KR2a0026_WYG_041-4a>¶
為徳陽郡乾元元年復為漢州領縣五户六萬九千五¶
口三十萬八千二百三至京師二千二百里至東都三¶
千一百一十六里¶
雒　漢縣屬廣漢郡後漢置益州治於雒晉置新都郡¶
宋齊為廣漢郡垂拱二年置漢州皆治雒縣也　徳陽¶
　後周廢縣武徳三年分雒置　什邡　漢縣屬廣漢¶
郡後周改為方寧武徳三年改為什邡雍齒侯邑在縣¶
北四十歩　綿竹　漢縣屬廣漢郡隋開皇二年置晉¶
熙縣十八年又改為李氷縣大業三年改為綿竹武徳¶
<pb:KR2a0026_WYG_041-4b>¶
三年屬濛州州廢来屬之　金堂　咸亨二年分雒縣¶
新都置屬益州垂拱二年来屬¶
彭州上　垂拱二年分益州四縣置彭州天寳元年改¶
為濛陽郡乾元元年復為彭州領縣四户五萬五千九¶
百二十二口三十五萬七千三百八十七至京師二千¶
三百三十九里至東都三千一百六十九里¶
九隴　州所治漢繁縣地宋置晉夀郡古城在縣西北¶
<pb:KR2a0026_WYG_041-5a>¶
三里梁置東益州後魏為天水郡仍改為九隴初於縣¶
東三里置濛州大業省武徳三年復置濛州領九隴綿¶
竹導江三縣置彭州之名也三縣置屬益州垂拱二年¶
屬彭州長夀二年改為周昌神龍初復置　濛陽　儀¶
鳳二年分九隴雒什邡三縣置屬益州垂拱三年来屬¶
　導江　蜀置都安縣後周改為汶山武徳元年改為¶
盤龍尋改為導江三年割屬濛州廢屬益州舊治灌口¶
城武徳元年移治導江郡垂拱二年来屬¶
蜀州　垂拱二年分益州四縣置天寳元年改為唐安¶
<pb:KR2a0026_WYG_041-5b>¶
郡乾元元年復為蜀州也領縣四戸五萬六千五百七¶
十七口三十九萬六百九十四至京師三千三百三十¶
二里至東都三千一百七十二里¶
晉源　漢江源地屬蜀州李䧺立江源郡晉改為多融¶
縣又改為晉源鶴鳴山在西北十里　青城　漢江源¶
縣地南齊置齊基縣後周改為青城山在西北三十二¶
里舊青字加水開元十八年去水為青　唐安　本漢¶
<pb:KR2a0026_WYG_041-6a>¶
江源縣地後魏於此立犍為郡及&KR0526;道縣隋省武徳元¶
年復置改為唐隆長夀二年為武隆先天元年改為唐¶
安　新津　漢武陽縣屬犍為郡後周改為新津屬益¶
州垂拱二年屬蜀州也¶
眉州上　隋眉山郡之通義縣武徳二年割嘉州之通¶
義丹稜洪雅青神南安五縣置眉州五年省南安貞觀¶
元年置龍山縣天寳元年改為通義郡乾元元年復為¶
眉州也舊領縣五户三萬六千九口十六萬九千七百¶
五十五天寳户四萬三千五百二十九口一十七萬五¶
<pb:KR2a0026_WYG_041-6b>¶
千二百五十六至京師二千五百五十里至東都三千¶
二百八十九里¶
通義　後漢置通縣屬齊通義郡梁改為青州後魏改¶
為眉州後改通義為安洛又復通義隋初為廣尋改為¶
通義武徳元年於縣置唐眉州也　彭山　漢陽武縣¶
地屬犍為晉於郡置西江陽郡後魏増置隆山郡以界¶
内有鼎鼻山地形隆故也隋改為陵州隆山縣先天元¶
<pb:KR2a0026_WYG_041-7a>¶
年改為彭山也　丹稜　本南齊二樂郡後周改為洪¶
雅縣隋改為丹稜屬嘉州武徳二年来屬也　洪雅¶
後周洪雅鎮隋改為縣武徳九年置犍州貞觀初廢屬¶
眉州也　青神　漢南安縣屬犍為郡縣臨青衣江西¶
魏置青衣縣本治思䝉水口武徳八年移於今治屬眉¶
州也¶
綿州上　隋金山郡武徳元年改為綿州領巴西昌隆¶
涪城魏城金山萬安神泉七縣三年分置顯武隴安文¶
義鹽泉四縣七年省金山縣貞觀元年又省文義舊領¶
<pb:KR2a0026_WYG_041-7b>¶
縣九戸四萬三千九百四口十九萬五千五百六十三¶
天寳領縣九户六萬五千六十六口二十六萬三千三¶
百五十二至京師二千五百九里至東都三千二百五¶
十九里¶
巴西　漢涪縣屬廣漢郡晉置梓郡西魏置潼州隋改¶
為綿州煬帝改為金山郡隋改涪為巴西縣也　涪城¶
　漢涪縣地東晉置始平郡後魏改為涪城及潼縣隋¶
<pb:KR2a0026_WYG_041-8a>¶
改潼為涪城　昌眀　漢涪縣地晉置漢昌縣後魏為¶
昌隆先天元年改為昌眀舊有顯武縣神龍元年改為¶
興聖開元二年廢併入昌眀仍分巴西涪城萬安三縣¶
地置興聖縣二十七年廢地各還本屬　魏城　隋置¶
　羅江　漢涪縣地晉於梓潼水尾萬安故城置萬安¶
縣後魏置萬安郡隋廢天寳元年改萬安為羅江廉泉¶
讓水出縣北平地也　神泉　漢涪城地晉置西園縣¶
隋改為神泉以縣西泉能愈疾故也　鹽泉　武徳三¶
年分涪城置也　龍安　隋金水縣武徳三年復置改¶
<pb:KR2a0026_WYG_041-8b>¶
為龍安　西昌　隋金山縣隋末廢永淳元年復置改¶
為西昌也¶
劍州　隋普安郡武徳元年改為始州領縣七聖歴二¶
年置劍門縣先天二年改始州為劍州天寳五年改為¶
普安郡乾元元年復為劍州也舊領縣七户三萬六千¶
七百一十四口十九萬九十六天寳領縣八户二萬三¶
千五百一十口一十萬四百五十至京師一千六百六¶
<pb:KR2a0026_WYG_041-9a>¶
十二里至東都二千五百六十里¶
普安　漢梓潼縣廣漢郡治也宋置南安郡梁州又改¶
為安州西魏改為始州兼置普安郡武徳三年復為始¶
州皆治於普安也　黄安　梁分梓潼縣置梁安縣尋¶
改為黄安　永歸　隋分梓潼縣置　梓潼　漢縣蜀¶
先分廣漢置梓潼西魏改為潼川郡隋為梓潼縣後魏¶
自涪縣移梓郡於今縣屬始州仍改郡為縣也　隂平¶
　晉流人入蜀於縣置北隂平郡山北有十八隴山山¶
有隴十八也　武連　漢梓潼縣地宋置武都郡及下¶
<pb:KR2a0026_WYG_041-9b>¶
辯縣又改下辯為武功後魏改為武連也　臨津　漢¶
梓潼縣地南齊置相厚縣隋改為臨津也　劍門　聖¶
歴二年分普安永歸隂平三縣地於方期驛城置劍門¶
縣界大劍山即梁山也其北三十里所有小劍山大劍¶
山有劍閣道三十里至劍處張載刻銘之所劍山東西¶
二百三十一里¶
梓州上　隋新城郡武徳元年改為梓州領郪射洪鹽¶
<pb:KR2a0026_WYG_041-10a>¶
亭飛烏四縣三年又以益州𤣥武来屬四年又置永泰¶
縣調露元年置銅山縣天寳元年改為梓潼郡乾元元¶
年復為梓州乾元後分蜀為東西川梓州恒為東川節¶
度使治所舊領縣七户四萬五千九百二十九口二十¶
四萬八千三百九十四天寳領縣八户六萬一千八百¶
二十四口二十四萬六千六百五十二至京師二千九¶
百里至東都二千九百里¶
郪　漢縣屬廣漢郡歴晉宋齊不改梁於縣置新州西¶
魏改為昌城郡隋改為梓州&KR0774;帝改為新城郡二城左¶
<pb:KR2a0026_WYG_041-10b>¶
帶潼水右挾中江鄰居水陸之要梓州所治以梓潼水¶
為名也　射洪　漢郪縣地後魏分置射洪縣婁縷灘¶
東六里有射江語訛為洪　通泉　漢廣漢縣地乃隋¶
縣也　𤣥武　漢底道縣屬蜀郡晉改為𤣥武武徳元¶
年屬益州三年割屬梓州也　鹽亭　漢廣漢縣地梁¶
置鹽亭縣也　飛烏　漢郪縣地隋置飛烏鎮又改為¶
縣取飛烏山為名也　永泰　武徳四年分鹽亭武安¶
<pb:KR2a0026_WYG_041-11a>¶
二縣置　銅山　調露元年分飛烏二縣地置也¶
閬州　隋巴西郡武徳元年改為隆州領閬中南部倉¶
溪南充相如西水三城奉國儀隴大寅屬&KR0363;州十縣其¶
年又立辯丹思恭二縣四年以南充西水屬果州儀隴¶
大寅屬&KR0363;州又置新政七年又以奉國屬西平州還以¶
奉國来屬又省思恭入閬中縣先天元年改為閬州天¶
寳元年改為閬中郡乾元元年復為閬州舊領縣八户¶
三萬八千九百四十九口二十七萬三千五百四十三¶
今領縣九户二萬五千五百八十八口十三萬二千一¶
<pb:KR2a0026_WYG_041-11b>¶
百九十二至京師一千九百一十五里至東都二千七¶
百六十里¶
閬中　漢縣屬巴郡梁置北巴州西魏置隆州及盤龍¶
郡&KR0774;帝改為巴郡武徳為隆州皆治閬中閬水迃曲經¶
郡三面故曰閬中隋為閬内也　晉安　漢閬中縣地¶
梁置金匱二又為金遷郡隋省郡改為晉城武徳改為¶
晉安也　南部　後漢分閬中置充郡國縣屬巴郡又¶
<pb:KR2a0026_WYG_041-12a>¶
分置南充國郡梁改為南充郡國隋改為南部也　蒼¶
溪　後漢分宕渠置漢昌縣屬巴郡隋改漢昌為蒼溪¶
也　西水　漢閬中縣地梁置掌夫城後周改為西水¶
縣　奉國　後漢分閬中置武徳七年屬西平州貞觀¶
元年還屬隆州　新井　漢充國縣地武徳元年分南¶
部晉安二縣置界内有鹽井　新政　武徳四年分南¶
部相如兩縣置　岐坪　舊屬利州開元二十三年来¶
屬也¶
果州中　隋巴西郡之南充縣武徳四年割隆州之南¶
<pb:KR2a0026_WYG_041-12b>¶
充相如二縣置果州因果山為名又置西充郎池二縣¶
天寳元年為南充郡乾元元年復為果州也舊領縣四¶
户一萬三千五百一十口七萬五千八百一十一天寳¶
領縣六户三萬三千九百四口八萬九千二百二十五¶
至京師二千五百五十八里至東都三千四百二十三¶
里¶
南充　漢安漢縣屬巴郡宋於安漢故城置南宕渠郡¶
<pb:KR2a0026_WYG_041-13a>¶
隋改安漢為南充果山在縣南八里　相如　漢安漢¶
縣地梁置梓潼郡周省郡立相如縣以縣城南二十里¶
有相如故宅二相如坪有琴臺　流溪　開耀元年析¶
南充縣於溪水側置也　西充　武徳四年分南充置¶
有西充山　郎池　武徳四年分相如置　岳池　萬¶
嵗通天二年分南充相如二縣置初治思岳池開元二¶
十年移治今所¶
遂州中　隋遂寧郡武徳元年改為遂州領方義長江¶
青石三縣二年置總管府管遂梓資普四州貞觀罷總¶
<pb:KR2a0026_WYG_041-13b>¶
管十年復置都督督遂果普合四州十七年罷都督府¶
天寳元年改為遂寧郡乾元元年復為遂州舊領縣三¶
户一萬二千九百七十七口六萬五千四百六十九天¶
寳領縣五户三萬五千六百三十二口十萬七千七百¶
一十六至京師二千三百二十九里至東京三千一百¶
六十六里¶
方義　漢廣縣屬廣漢郡宋置遂寧郡齊梁加東字後¶
<pb:KR2a0026_WYG_041-14a>¶
周改東遂寧為遂州後魏改廣漢為方義　長江　東¶
晉巴興縣魏改為長江舊治靈鷲山上元二年移治白¶
桃川也　蓬溪　永淳元年分方義縣置唐興縣長夀¶
二年改為武豐神龍初復景龍二年分唐興置唐安縣¶
先天二年廢唐安縣移唐安廢縣置天寳元年改唐興¶
為&KR0363;溪也　青石　東晉興縣後魏改為始興隋改始¶
興為青石以縣界有青石祠也　遂寧　景龍元年分¶
置¶
普州中　隋資陽郡之安岳縣武徳二年分資州之岳¶
<pb:KR2a0026_WYG_041-14b>¶
隆康居普慈四縣置普州三年又置樂至龍龕二縣天¶
寳元年改為安樂郡乾元元年復為普州舊領縣六戸¶
二萬五千八百四十口六萬七千三百二十天寳領縣¶
四户二萬五千六百九十三口七萬四千六百九十二¶
至京師二千三百六十里至東都三千二百三里¶
安岳　漢犍為巴郡地資中牛鞞蟄江三縣地李雄亂¶
後為獠所據梁招撫之置普慈郡後周置普州隋省武¶
<pb:KR2a0026_WYG_041-15a>¶
徳二年復置安岳為治所安居後周柔剛縣屬安居郡¶
隋改柔剛為安居柔剛山在縣東二十歩舊治柔剛山¶
天授二年移理張柵也　普康　後周永唐縣隋改為¶
永康移治伏强城尋改為隆康先天元年改為普康也¶
　崇龕　後周隆龕城隋隆龕縣舊治整瀬川久視元¶
年移治波羅川先天元年為崇龕隆龕山在縣西三里¶
也¶
陵州中　隋隆山郡武徳元年改為陵州領仁夀貴平¶
井研始建隆山五縣貞觀元年割隆山屬眉州天寳元¶
<pb:KR2a0026_WYG_041-15b>¶
年改為仁夀郡乾元元年復為陵州也舊領縣四户一¶
萬七千四百四十一口八萬一百一十天寳領縣五户¶
三萬四千七百二十八口一十萬一百二十八至京師¶
二千五百一十里至東都三千四百八十四里¶
仁夀　漢武陽縣東境屬犍為郡晉置西城戍以為井¶
防後魏平蜀改為晉寧縣後周置陵州以州南陵井為¶
名隋改普寧為仁夀所治也　貴平　漢廣都縣之東¶
<pb:KR2a0026_WYG_041-16a>¶
南地屬郡後魏置和仁郡仍立平井貴平可曇三縣舊¶
治和仁城開元十四年移治禄川也　井研　漢武陽¶
縣地東晉置西陽郡魏置蒲亭縣隋改為井研武徳四¶
年自擁思范水移治今所也　始建　漢武置建始鎮¶
五年改鎮為始建縣舊治擁思水聖歴二年移置榮社¶
山　籍　梁席郡一名漢陽戍永徽四年分貴平置¶
資州上　隋資陽郡武徳元年改為資州領盤石内江¶
安岳普慈安居隆唐割大牢威逺屬榮州二年分安居¶
隆唐普慈安岳四縣屬普州貞觀四年置丹山縣天寳¶
<pb:KR2a0026_WYG_041-16b>¶
元年改為資陽郡乾元元年復為資州乾元二年正月¶
分置昌尋廢也舊領縣八户二萬九千三百四十七口¶
十五萬二千一百三十九天寳户二萬九千六百三十¶
五口十萬二千七百七十五至京師二千五百六十里¶
至東都三千五百一十里¶
盤石　漢資中縣屬犍為郡後周於今簡州陽安縣移¶
資州於漢資中故城為治所仍改資中為盤石今州治¶
<pb:KR2a0026_WYG_041-17a>¶
　資陽　後周分資中置縣在資水之陽也　牛鞞(必尔)¶
(反)　漢資中縣為盤地隋分置牛鞞縣漢有牛鞞縣屬¶
犍為郡此非也洛水一名牛鞞水　内江　漢資中縣¶
地後漢於中江水濵置漢安戍其年改為中江縣因其¶
北江乃云中隋改為内江漢安故城今縣治也　月山¶
　資中地義寧二年置　龍水　資中地義寧二年置¶
　銀山　資中地義寧二年置　丹山　資中地貞觀¶
四年置六年併入内江七年又置¶
榮州中　隋資陽郡之牢縣武徳元年置榮州領大牢¶
<pb:KR2a0026_WYG_041-17b>¶
威逺二縣貞觀二年置旭川婆日至如三縣二年割瀘¶
州之隆越来属三年自公井移州治大牢仍割嘉州資¶
官来属八年又割瀘州之和義来属廢婆日至如越隆¶
三縣永徽二年移州治旭川天寳元年改為和義郡乾¶
元元年復為榮州舊領縣六户一萬二千二百六十二¶
口五萬六千六百一十四天寳户五千六百三十九口¶
一萬八千二十四至京師二千九百七十二里至東都¶
<pb:KR2a0026_WYG_041-18a>¶
二千七百十九里¶
大牢　漢南安縣属犍為郡隋置大牢鎮尋改為縣武¶
徳元年割資州之大牢威逺二縣於公井鎮置榮州取¶
界内榮徳山為名又改公井為縣六年自公井移州治¶
於大牢縣也　公井　漢江陽縣属犍為郡後周置公¶
井鎮武徳元年鎮置榮州改為公井縣貞觀六年治移¶
於大牢也　威逺　漢安縣地属犍為郡隋於舊威戍¶
置縣武徳初属資州其年割属榮州也　旭川　貞觀¶
元年分大牢縣置　資官　漢南安地晉置資官縣武¶
<pb:KR2a0026_WYG_041-18b>¶
徳初属嘉州六年來属　和義　漢安仁縣地隋置和¶
義縣¶
簡州　隋蜀郡之陽安縣武徳三年分益州置天寳元¶
年改為陽安郡乾元元年復為簡州舊領縣三户一萬¶
三千八百五口七萬五千一百三十三天寳户二萬三¶
千六十六口十四萬三千一百九十至京師西南二千¶
七百里至東都三千六百里¶
<pb:KR2a0026_WYG_041-19a>¶
陽安　漢牛鞞縣属犍為郡後魏置陽安縣又分陽安¶
平泉資陽三縣置簡州取界内頼簡池為名　金水¶
漢新都縣属廣漢郡晉将朱齡石於東山立金水戍後¶
魏立金水郡分置金水白年二縣隋改為金潤属蜀郡¶
武徳初為金水三年属簡州縣有金堂山　平泉　漢¶
牛鞞縣地後魏置婆潤縣隋移縣治於頼黎池仍改為¶
平泉縣縣之旁池湧泉故也¶
嘉州中　隋眉山郡武徳元年改為嘉州領龍遊平羌¶
夹江峩眉玉津綏山通義洪雅丹稜青神南安五縣置¶
<pb:KR2a0026_WYG_041-19b>¶
眉州貞觀六年改資官属榮州上元元年以戎州之犍¶
為来属天寳元年改為犍為郡乾元元年復為嘉州三¶
月劍南節度使盧元裕請升為中都督府尋罷舊領縣¶
六户二萬五千八十五口七萬五千三百九十一天寳¶
領縣八户三萬四千二百八十九口九萬九千五百九¶
十一至京師二千七百二十里至東都三千五百里¶
龍逰　漢南安縣地属犍為郡後周置平羌縣隋初為¶
<pb:KR2a0026_WYG_041-20a>¶
峩眉縣又改為青衣縣隋伐陳時龍見於中江引舟乃¶
改為龍逰縣也州臨大江為名　平羌　後周置也¶
峩眉　漢南安縣隋置峩眉縣取西山名也　夹江¶
漢南安縣地隋分龍逰平羌二縣於洷上置夹江縣今¶
北八十里有夹江廢戍即洷上地也舊治洷上武徳元¶
年移於今治也　玉津　漢南安縣地隋置玉津縣江¶
中出璧故也　綏山　隋招致生獠於榮樂城置綏山¶
縣取旁山名也　羅目　麟徳二年開生獠置沐州及¶
羅目縣上元三年俱廢儀鳳三年又置治沲和城屬嘉¶
<pb:KR2a0026_WYG_041-20b>¶
州如意元年又自峩眉縣界移羅目治於今所也　犍¶
為　本漢都因山立名舊属戎州上元元年改属嘉州¶
卭州上　隋臨卭郡之依政縣武徳元年割雅州之依¶
政臨卭蒲江火井五縣置卭州於依政縣三年又置安¶
仁縣顯慶三年移州治於臨卭天寳元年改為臨卭郡¶
乾元元年復為卭州舊領縣六户一萬五千八百八十¶
六口七萬二千八百五十九天寳領縣七戸四萬二千¶
<pb:KR2a0026_WYG_041-21a>¶
一百七口十九萬三百二十七在京師西南二千五百¶
一十五里至東都三千三百七十一里¶
臨卭　漢縣属蜀郡卭水出嚴道卭来山入青衣江故¶
云臨卭晉於益州唐隆縣置臨卭縣後魏平蜀自唐隆¶
移臨卭縣治於漢臨卭縣西立臨卭郡隋罷郡移臨卭¶
縣於今所治有火井銅官山也　依政　秦蒲陽縣漢¶
臨卭縣梁置卭州於蒲州領後魏改為蒲陽郡置依政¶
縣隋改為臨卭郡治依政梁魏卭州在今縣西南二里¶
後周移治於今所後移治於臨卭　安仁　秦臨卭縣¶
<pb:KR2a0026_WYG_041-21b>¶
地武徳三年置安仁縣貞觀十七年廢咸亨初復置¶
大邑　咸亨二年分益州晉原縣置也　蒲江　漢臨¶
卭縣地後魏置廣定縣隋改為蒲江南枕蒲水故也¶
臨溪　後魏分臨卭縣置也　火井　漢臨卭縣地周¶
置火井鎮隋改鎮為縣也¶
雅州下都督府　隋臨卭郡武徳元年改為雅州領嚴¶
道名山盧山依政臨卭蒲江臨溪蒙陽漢源火井長松¶
<pb:KR2a0026_WYG_041-22a>¶
靈關楊唘嘉良大利陽山十六縣其年割依政臨卭蒲¶
江臨溪火井五縣置卭州漢源陽山二縣置登州二年¶
置榮經縣六年省嘉良楊唘大利靈關蒙陽長松六縣¶
九年廢登州還以陽山漢源来屬貞觀二年又以陽山¶
漢源属嶲州八年又置百丈縣永徽五年以嶲州漢源¶
来属儀鳳四年置飛越大渡二縣大足元年又割漢源¶
飛越二縣置黎州神龍三年廢黎州漢源飛越属雅州¶
開元三年又割二縣置黎州又置都督府天寳元年改¶
為盧山郡乾元元年復為雅州都督羈縻一十九州也¶
<pb:KR2a0026_WYG_041-22b>¶
舊領縣五户一萬三百六十二口四萬一千七百二十¶
三天寳户一萬八百九十二口五萬四千四百一十九¶
在京師西南二千七百二十三里至東都三千五百一¶
里¶
嚴道　漢縣属蜀郡晉末大亂夷獠據之後魏開生獠¶
於此置蒙山郡領始陽蒙山二縣隋改始陽為嚴道蒙¶
山為名山仁夀四年置雅州&KR0774;帝改為嚴道　盧山¶
<pb:KR2a0026_WYG_041-23a>¶
漢嚴道地隋置盧山鎮又改為縣盧山在縣西北六十¶
里章盧山下有山硖口開三丈長二百歩俗呼為盧關¶
關外即生獠也　名山　嚴道縣地魏置蒙山縣隋改¶
為名山也　百丈　漢嚴道縣地在漢臨卭南百二十¶
里有百丈山武徳置百丈鎮貞觀八年改鎮為縣　榮¶
經　漢嚴道縣地武徳三年置榮經縣縣界有卭来山¶
九折故銅山也¶
雅州都督一十九州并生羌生獠羈縻州無州縣¶
夀梁州　　東石孔州　西石孔州　林波州¶
<pb:KR2a0026_WYG_041-23b>¶
渉卭州　　汶東州　　金林州　　費林州¶
徐渠州　　㑹野州　　雅州　　　中川州¶
鉗矢州　　强雞州　　長臂州　　楊常州¶
林燒州　　當仁州　　當馬州¶
¶
皆天寳已前嵗時貢奉属雅州都督¶
¶
黎州下　雅州之漢源縣大足元年割漢源飛越二縣¶
及嶲州之陽山置黎州天寳元年改為洪源郡乾元元¶
<pb:KR2a0026_WYG_041-24a>¶
年復為黎州領羈縻五十五州也領縣三戸一千七百¶
三十一口七千六百七十八至京師二千九百五十里¶
至東都三千七百里¶
漢源　越嶲郡之地隋漢源縣長安四年廵察使奏置¶
黎州後使宋乾徽奏廢入雅州大足元年又置黎州神¶
龍三年廢開元三年又置黎州取蜀南沈黎地為名州¶
所治　飛越　儀鳳四年分漢源於飛越水置縣属雅¶
州大足元年屬黎州長安二年廢大渡縣併入神龍三¶
年属雅州&KR0271;元三年又属黎州也　通望　舊陽山縣¶
<pb:KR2a0026_WYG_041-24b>¶
属嶲州大足元年属黎州神龍二年又属嶲州開元元¶
年郤属黎州天寳元年改為通望也¶
黎州統制五十四州皆徼外生獠無州羈縻而已¶
羅巖州　　索古州　　秦上州　　輙榮州¶
劇川州　　合欽州　　&KR0363;口州　　栢坡州¶
博盧州　　眀川州　　肔䏢州　　&KR0363;矢州¶
大渡州　　米川州　　木屬州　　河東州¶
<pb:KR2a0026_WYG_041-25a>¶
諾莋州　　甫嵐州　　昌眀州　　歸化州¶
象川州　　叢夏州　　和良州　　和都州¶
附樹州　　東川州　　上貴州　　滑川州¶
比川州　　吉川州　　甫州　　比地州¶
蒼榮州　　野川州　　卭陳州　　貴林州¶
䕶川州　　牒琮州　　浪彌州　　郎郭州¶
上欽州　　時&KR0363;州　　儼馬州　　橛查州¶
卭川州　　䕶卭州　　脚川州　　開望州¶
上蓬州　　北&KR0363;州　　剝重州　　久䕶州¶
<pb:KR2a0026_WYG_041-25b>¶
瑶劍州　　眀昌州¶
瀘州下都督府　隋瀘川郡武徳元年改為瀘州領富¶
井江安綿水合江来鳳和義七縣武徳三年置總管府¶
一州九年省来鳳貞觀元年置思𨽻思逄施陽三縣仍¶
置洷南縣又省施陽縣十三年省思𨽻思逢二縣十七¶
年置溱珍二州儀鳳二年又置晏納奉浙鞏薛六州載¶
初二年置州天授元年置思吳州久視元年置清州二¶
<pb:KR2a0026_WYG_041-26a>¶
年罷州並属瀘州都督凡十州天寳元年改為瀘川郡¶
依舊都督乾元元年復為瀘州舊領縣六户一萬九千¶
一百一十六口六萬六千八百二十八天寳户一萬六¶
千五百九十四口六萬五千七百一十一在京師西南¶
三千三百里至東都四千一百九十六里¶
瀘川　漢江陽縣地属犍為郡梁置瀘川故以江陽為¶
瀘川縣州所治也　富義　隋富世縣貞觀二十三年¶
改為富義縣界有富世鹽井井深二百五十丈以達鹽¶
泉俗呼玉女泉以其井出鹽最多人獲厚利故云富世¶
<pb:KR2a0026_WYG_041-26b>¶
　安江　漢陽縣地晉時生獠攻郡破之又置漢安縣¶
隋改為江安也　合江　漢江符縣地属犍為郡晉置¶
安樂縣後周改為合江也　綿水　漢江陽縣地晉置¶
綿水縣當綿水入江之口也　洷南　貞觀八年分瀘¶
川置在洷水之南¶
瀘州都督十州皆招撫夷獠置無户口道里羈縻州¶
納州　儀鳳二年開山洞置天寳元年改為都寧郡乾¶
<pb:KR2a0026_WYG_041-27a>¶
元元年復為納州領縣八並與州同置¶
羅圍　播羅　施陽　都寧　羅當　羅藍　都(闕)¶
　胡茂¶
薛州　儀鳳二年招生獠置天寳元年改為黄池郡乾¶
元元年復為薛州也領縣三與州同置　枝江　黄池¶
　播陵¶
晏州　儀鳳二年開山洞置天寳改為羅陽郡乾元元¶
年復為晏州也領縣七與州同置　思峩　柯隂　新¶
賔　扶来　思晏　多岡　羅陽¶
<pb:KR2a0026_WYG_041-27b>¶
鞏州　儀鳳二年開山洞置天寳改為因忠郡乾元元¶
年復為鞏州也領縣四與州同置　多樓　波員　比¶
求　播郎¶
順州　載初二年置領縣五與州同置　曲水　順山¶
　靈巖　来猿　龍池¶
奉州　儀鳳二年置領縣三與州同置　柯理　柯巴¶
　羅&KR0363;¶
<pb:KR2a0026_WYG_041-28a>¶
思峩州　天授三年置領縣二與州同置　多溪　洛¶
溪¶
龍州　大足元年置領縣四與州同置　寧　来銀¶
菊池　猿山¶
淯州　久視元年置領縣四與州同置　新定　淯川¶
　固城　居牢¶
浙州　儀鳳二年置領縣四與州同置　浙源　越賔¶
　洛川　鱗山¶
茂州都督府　隋汶山郡武徳元年改為㑹州領汶山¶
<pb:KR2a0026_WYG_041-28b>¶
北山汶川左封通化翼斜交州翼水九縣其年割翼斜¶
左封翼水三縣置翼州以交州屬松州三年置總管府¶
管㑹翼二州四年改為南㑹州七年改為都督府督南¶
㑹翼向維州窮炎徹笮十州貞觀八年改為茂州以郡¶
界茂濕山為名仍置石泉縣天寳元年改為通化郡乾¶
元元年復為茂州也舊領縣四户三千三百八十六口¶
五萬三千七百六十一天寳戸二千五百一十口一萬¶
<pb:KR2a0026_WYG_041-29a>¶
五千二百四十二至京師西南二千七百九十四里至¶
東都三千一十四里¶
汶山　漢汶江縣属蜀郡故城在今縣北二里舊駹冉¶
地晉汶山郡宋廣陽縣周為汶州置汶山縣隋初改為¶
蜀州又改為㑹州貞觀八年改為茂州　汶川　漢綿¶
虎縣地属蜀郡晉置汶川縣後周移汶川於廣陽縣齊¶
州置即今治也玉疊山在縣東北四里石鈕山亦在縣¶
界永徽二年廢汶川縣併入　石泉　漢岷山縣属蜀¶
郡貞觀八年置石泉縣也　通化　漢廣柔縣地属蜀¶
<pb:KR2a0026_WYG_041-29b>¶
郡後周置石門鎮隋改為金山鎮尋改為通化也¶
茂州都督府羈縻州十維翼兩州後進為正州相次為¶
正者七今附於都督之下¶
翼州下　隋汶山郡之翼斜縣武徳元年分置翼州六¶
年自左封移州治於翼斜咸亨三年置都督府移就悉¶
州城内上元二年罷都督舊領縣移還舊治天寳元年¶
改為臨翼郡乾元元年復為翼州也舊領縣三戸一千¶
<pb:KR2a0026_WYG_041-30a>¶
六百二口三千八百九十八天寳領縣二户七百一十¶
一口三千六百一十八在京師西南二千九百三十里¶
至東都三千二百七十八里¶
衛山　漢蠶陵縣属蜀郡故城在縣西有蠶陵山隋改¶
為翼斜縣治七項城貞觀十七年移治七里溪天寳元¶
年改為衛山　翼水　漢蠶陵縣隋置翼水縣也　雞¶
川　昭徳二縣開生獠新置¶
維州下　武徳元年白茍羌降附乃於姜維故城置維¶
州領金川定亷二縣貞觀元年羌叛州縣俱罷二年生¶
<pb:KR2a0026_WYG_041-30b>¶
羌首領芷占者請夷復立維州移治於姜維城東始属¶
茂州為羈縻州麟徳二年進為正州尋叛羌降為羈縻¶
州垂拱三年又為正州天寳元年改為維川郡乾元元¶
年復為維州上元元年後河西隴右州縣皆䧟吐蕃贊¶
普更欲圖蜀川累急攻維州不下乃以婦人嫁維州門¶
者二十年中生二子及蕃兵攻城二子内應城遂䧟吐¶
蕃得之號無憂城累入兵㓂擾西川韋臯在蜀二十年¶
<pb:KR2a0026_WYG_041-31a>¶
収復不遂至大中末杜悰鎮蜀維州首領内附方復𨽻¶
西川舊領縣三户二千一百四十二無口天寳領縣二¶
户二千一百七十九口三千一百九十八至京師二千¶
八百三十里至東都三千五百六十三里¶
薛城　漢已前徼外羌冉駹之地蜀劉禪時蜀将姜維¶
馬忠等討汶山叛羌即此地也今州城即姜維故壘也¶
隋初蜀師討叛羌於其地置薛城戍大業末又沒於羌¶
武徳七年白茍羌酋鄧賢佐内附乃於姜維城置維州¶
領金川定廉二縣貞觀元年賢佐叛罷郡縣三年左上¶
<pb:KR2a0026_WYG_041-31b>¶
封生羌酋董屈占等舉族内附復置維州及二縣薛城¶
在州西南二百歩也　小封　咸亨二年刺史董弄招¶
慰生羌置也¶
塗州下　武徳元年臨塗羌歸附置塗州領端源婆覽¶
二縣貞觀二年州縣俱省五年又分茂州之端源戍置¶
塗州也領縣三與州同置　端源　臨塗　悉憐　戸¶
二千三百三十四口四千二百六十一在京師西南二¶
<pb:KR2a0026_WYG_041-32a>¶
千六百八十九里¶
炎州下　貞觀五年六羌歸附置西封州八年改為炎¶
州領縣三與州同置　大封　慕仙　義川　戸五千¶
七百無口數在京師西南三千三百七十六里¶
徹州下　貞觀五年西羌首領董凋貞歸化置領縣三¶
與州同置　文徹　俄耳　文進　戸三千五百無口¶
數在京師西南三千四百一十八里¶
向州下　貞觀五年生羌歸化置也領縣三與州同置¶
　貝　左　向貳　戸一千六百二口三千八百九十¶
<pb:KR2a0026_WYG_041-32b>¶
八在京師西南二千八百六十九里¶
冉州下　本徼外斂才羌地貞觀五年置西冉州九年¶
去西字領縣四與州同置　冉山　磨山　玉溪　金¶
水　戸一千三百七十無口在京師西南三千七百三¶
十九里¶
穹州下　貞觀五年生羌歸附置西博州八年改為穹¶
州領縣五與州同置戸三千四百三十六無口在京師¶
<pb:KR2a0026_WYG_041-33a>¶
西南三千二百六十七里¶
笮州下　貞觀七年白茍羌降附置西恭州八年改為¶
笮州也領縣三與州同置　遂都　亭勸　北思　無¶
口戸在京師西南二千九百四十五里　右九州皆属¶
茂州都督永徽後又析為三十一州今不錄¶
戎州中都督府　隋犍為郡武徳元年改為戎州領僰¶
道犍為南溪開邊&KR1791;鄢五縣貞觀四年以開邊属南通¶
州六州置都督府督戎郎昆曲協黎盤曽鈎髳尹匡裒¶
宗靡姚徽十七州八年置撫来縣仍改南通州為賢州¶
<pb:KR2a0026_WYG_041-33b>¶
以開邊来属天寳元年改為南溪郡依舊都督羈縻三¶
十六州一百三十七縣並荒梗無戸口乾元元年復為¶
戎州舊領縣六户三萬一千六百七十口六萬一千二¶
十六天寳領縣五户四千三百五十九口一萬六千三¶
百七十五在京師西南三千一百四里至東都四千四¶
百八十里¶
僰道　漢縣犍為郡治所故僰侯國梁置戎州也　南¶
<pb:KR2a0026_WYG_041-34a>¶
溪　漢南廣縣属犍為郡後周於廢郡置南武戍隋改¶
龍源戍又置為南溪縣也　義賔　本漢南安縣属犍¶
為郡隋改為&KR1791;鄢縣治天寳元年改為義賔　開邊¶
漢僰道地隋置開邊縣也　歸順　聖歴二年分&KR1791;鄢¶
縣置以處生獠也¶
協州下　隋犍為郡之地古夜郎侯國武徳元年開南¶
中置也領縣三與州同置　東安　西安　湖津　領¶
户三百二十九在京師西南四千里北接戎州¶
曲州下　武徳元年開南中置恭州八年改為曲州領¶
<pb:KR2a0026_WYG_041-34b>¶
縣二與州同置　朱提　武徳元年置安上縣七年改¶
為朱提　唐興　領戸一千九十四在京師西南四千¶
三百三十里北接協州¶
郎州下　武徳元年開南中置南寕州乃立味同樂升¶
麻同起新豐隴隄泉麻梁水降九縣武徳四年置總管¶
府管南寜恭恊昆尹曽姚西濮西宋九州五年罷總管¶
其年冬復置寄治益州七年改為都督督西寕豫西利¶
<pb:KR2a0026_WYG_041-35a>¶
南雲磨南籠七州并前九州合十六州仍割南寕州之¶
降縣属西寧州八年自益州移都督於今治貞觀六年¶
罷都督置刺史八年改南寧為郎州也領縣七　味¶
隋廢同樂縣武徳元年復置改名　同樂　升麻　同¶
起　新豐　隴隄　泉麻　並與州同置户六千九百¶
四十二在京師西南五千六百七十里北接曲州¶
昆州下　漢益州郡地武徳初招慰置領縣四與州同¶
置　益寧　普寧　有湞池周三百里　安寧　秦藏¶
　漢縣　領户一千二百六十七在京師西南五千三¶
<pb:KR2a0026_WYG_041-35b>¶
百七十里北接嶲州¶
盤州下　武徳七年開置西平州貞觀八年改為盤州¶
領縣三與州同置　附唐　平夷　盤水　即舊興古¶
郡也　領户一千九百六十在京師西南五千三十里¶
北接郎州南接交州¶
黎州下　武徳七年析南寧州置西寕州貞觀八年改¶
為黎州領縣二二縣本属南寧　梁水　絳　領戸一¶
<pb:KR2a0026_WYG_041-36a>¶
千至京師無里數北接昆州¶
匡州下　武徳七年開置南雲州貞觀三年改為匡州¶
也領縣二與州同置　勃弄　匡川　縣界有永昌故¶
城也　領户四千八百在京師西南五千一百六十五¶
里¶
鬀州下　武徳四年置西濮州貞觀十一年改為鬀州¶
也領縣四與州同置　濮水　青蛉　舊属越嶲郡¶
歧星　銅山　領户一千三百九十在京師西南四千¶
八百五十里南接姚州¶
<pb:KR2a0026_WYG_041-36b>¶
尹州下　武徳四年置領縣五與州同置　馬邑　天¶
池　鹽泉　甘泉　涌泉　領戸一千七百無里數接¶
鬀州¶
曽州下　武徳四年置領縣五與州同置　曽　三部¶
　神泉　龍亭　長和　領戸一千二百七在京師西¶
南五千一百四十五里西接匡州¶
鈎州下　武徳七年置南龍州貞觀十一年改為鈎州¶
<pb:KR2a0026_WYG_041-37a>¶
也領縣二與州同置　望水　唐封　領户一千在京¶
師西南五千六百五十里北接昆州¶
靡州下　武徳七年置西豫州貞觀三年改為靡州領¶
縣二與州同置　磨豫　七部　領户一千二百在京¶
師西南四千九百四十五里南接姚州¶
裒州下　武徳四年置領縣二與州同置　&KR0045;被　强¶
樂　領户六千四百七十在京師西南四千九百七十¶
里南接姚州¶
宋州　武徳四年置西宋州貞觀十一年去西字領縣¶
<pb:KR2a0026_WYG_041-37b>¶
三與州同置　宗居　石塔　河西　領户一千九百¶
三十在京師西南五千一十里北接姚州¶
徽州下　武徳四年置利州貞觀十一年改為徽州領¶
縣二與州同置　深利　十部　領戸一千一百五十¶
在京師西南四千九百七十里東接靡州¶
姚州　武徳四年置在姚府舊城北百餘歩漢益州郡¶
之雲南縣古湞王國楚頃㐮王使大将荘蹻泝沅水出¶
<pb:KR2a0026_WYG_041-38a>¶
苴蘭以伐夜郎属秦奪楚黔中地蹻無路能還遂自王¶
之秦并蜀通五尺道置吏漢武開西南夷置益州郡雲¶
南即属邑也後置永昌郡雲南哀牢博南皆属邑也蜀¶
劉氏分永昌為建寕郡又分永昌建寧置雲南郡而治¶
於弄揀晉改為晉寧郡又置寧州武徳四年安撫大使¶
李英以此州内人多姓姚故置姚州管州二十二麟徳¶
元年移姚州治於弄棟川自是朝貢不絶天寳末楊國¶
忠用事蜀帥撫慰不謹蠻王閤羅鳳不恭國忠命鮮于¶
仲通興師十萬渡瀘討之大為羅鳳所敗鎮蜀蠻帥異¶
<pb:KR2a0026_WYG_041-38b>¶
牟尋歸國遂以韋臯為雲南安撫大使命使冊拜謂之¶
南詔大和中杜元穎鎮蜀蠻王鹺顛侵蜀自是或臣或¶
否咸通中結構南海蠻深宼蜀部西南夷之中南詔蠻¶
最大也領縣二　瀘南　縣在瀘水之南　長眀　(闕)¶
户三千七百至京師四千九百里¶
¶
右上十六州舊属戎州都督天寳已前朝貢不絶¶
¶
嶲州中都督府　隋越嶲郡武徳元年改為嶲州領越¶
<pb:KR2a0026_WYG_041-39a>¶
嶲卭都可蘓祁臺登六縣二年又置昆眀縣三年置總¶
管府管一州貞觀二年割雅州陽山漢源二縣来属八¶
年又置和集縣天寳元年越嶲郡依舊都督府乾元元¶
年復為嶲州也舊領縣十户二萬三千五十四口五萬¶
三千六百一十八天寳領縣七户四萬七百二十一口¶
七萬五千二百八十在京師西南三千六百五十四里¶
越嶲　漢郡名武帝置今縣漢卭都縣地属越嶲郡有¶
越水嶲水後周於越城置嚴州隋改為西寕州尋改嶲¶
州仍分卭都置越嶲縣州所治也　卭都　後漢属越¶
<pb:KR2a0026_WYG_041-39b>¶
嶲郡漢蘭縣地属沈黎郡後周置卭都縣也　臺登¶
漢縣属越嶲郡　蘓祁　漢蘓夷縣属越嶲郡後周平¶
南夷於故城復置也　西瀘　漢卭都縣地梁置可縣¶
隋治姜磨戍武徳七年移於今天寳末年改為西瀘也¶
　昆眀　漢定筰縣属越嶲郡後周置定筰鎮武徳二¶
年鎮為昆眀縣盖南接池故也　㑹川　上元二年移¶
卭都縣於㑹川置因改為㑹川也¶
<pb:KR2a0026_WYG_041-40a>¶
松州下都督府　隋同昌郡之嘉誠縣武徳元年置松¶
州貞觀二年置都督府督崌懿嵯濶麟雅叢可逺奉嚴¶
諾峩彭軌盖直肆位玉璋祐臺橋序二十五羈縻等州¶
永徽之後生羌相繼忽叛屢有廢置儀鳳二年復加整¶
比督文扶當祐静翼六州都督羈縻三十州研州劍州¶
探那州忋州毘州河州幹州瓊州犀州拱州龕州陪州¶
如州麻州霸州瀾州光州至凉州蠶州曄州梨州思帝¶
州成州統州榖州卭州樂客州達違州卑州慈州據天¶
寳十二載簿松州都督府一百四州其二十五州有額¶
<pb:KR2a0026_WYG_041-40b>¶
户口但多羈縻逃散餘七十九州皆生羌部落或臣或¶
否無州縣户口但羈縻統之天寳元年改松州為交州¶
郡乾元元年復為松州據貞觀初分十道松文扶當悉¶
柘静等属隴右道永徽之後據梁州之境割属劍南道¶
也舊領縣三户六百一十二口六千三百五天寳户一¶
千七十六口五千七百四十二南至翼州一百八十里¶
東至扶州三百三十八里東至茂州三百里西南至當¶
<pb:KR2a0026_WYG_041-41a>¶
州三百里西北至吐蕃界九十里至京師二千二百五¶
十里至東都三千五十里¶
嘉誠　歴代生羌之地漢帝招慰之置䕶羌校尉别無¶
州縣至後魏白水羌象舒活自稱至之據此地其子舒¶
彭遣使朝貢乃拜龍驤将軍甘松縣子始置甘松縣魏¶
末大亂又絶後周復招慰之於此置龍涸防天和六年¶
改置扶州領龍涸郡隋改甘松為嘉誠縣屬同昌郡武¶
徳元年於縣置松州取州界甘松嶺為名　交州　後¶
周置龍涸郡隋廢為交州縣也　平康　垂拱元年割¶
<pb:KR2a0026_WYG_041-41b>¶
交州及當州通軌翼斜三縣置平康縣属當州天寳元¶
年改為交州郡也¶
文州　隋武都郡之曲水縣義寧二年置隂平郡領曲¶
水長松正西三縣武徳改文州貞觀元年省正西入曲¶
水天寳元年改為隂平郡乾元元年復為文州舊属隴¶
右道𨽻松州都督永徽中改属劍南道也舊領縣二户¶
一千九百八口八千一百四十七天寳戸一千六百八¶
<pb:KR2a0026_WYG_041-42a>¶
十六口九千二百五在京師西南一千四百九十里至¶
東都二千二百九十里¶
曲水　漢隂平道属廣漢晉亂楊茂搜據為仇池互羌¶
相𫝊疊代後魏平互羌始置文州隋為曲水縣武徳後¶
置文州治於曲水也　長松　後魏置蘆北郡郡置建¶
昌縣後周移郡於此置隋廢郡改縣為長松以白馬水¶
在縣北也¶
扶州　隋同昌郡武徳元年改為扶州天寳元年復為¶
同昌郡乾元元年復為扶州舊属隴右道𨽻松州都督¶
<pb:KR2a0026_WYG_041-42b>¶
永徽後改為劍南道舊領縣四户一千九百二十八口¶
八千五百五十六天寳户二千四百一十八口一萬四¶
千二百八十五在京師西南一千六百九十里至東都¶
二千四百四十九里¶
同昌　歴代吐谷渾所據西魏逐吐谷渾於此置鄧州¶
及鄧寧郡盖以平定鄧至羌為名隋初改置扶州及同¶
昌縣&KR0774;帝又為同昌郡流於此也　帖夷　後魏置帖¶
<pb:KR2a0026_WYG_041-43a>¶
夷郡隋罷為縣萬嵗通天二年改為武進神龍依舊為¶
帖夷　萬全　後魏置武進郡又改為上安郡隋廢郡¶
為尚安縣舊治刺利村長安二年移治黑水堡至徳二¶
年八月改為萬全也　鉗川　後魏置鉗川郡隋罷郡¶
復為縣¶
龍州下　隋平武郡武徳元年改為龍門郡其年加西¶
字貞觀元年改為龍門州天寳元年改為油江郡乾元¶
元年復為龍州舊属隴右道永徽後割属劍南也舊領¶
縣二户一千一十七口六千一百四十九天寳户二千¶
<pb:KR2a0026_WYG_041-43b>¶
九百九十二口四千二百二十八在京師西南二千六¶
百六十里至東都三千一十五里¶
油江　秦漢曺魏為無人之境鄧艾伐蜀由隂道景谷¶
行無人之地七百里鑿山通道攀木緣崖魚貫而進以¶
至江即此城也晉始置隂平郡於此置平武縣至梁有¶
楊李二姓大豪分據其地後魏平蜀置龍州隋初廢郡¶
改平武為油江縣界有石門山　清川　後魏為盤縣¶
<pb:KR2a0026_WYG_041-44a>¶
天寳元年改為清川也¶
當州下　本松州之通軌縣貞觀二十一年析置當州¶
以土出當歸為名州治利川鎮通軌左封二縣顯慶二¶
年又析左封置悉州儀鳳二年移治逄臼橋天寳元年¶
改為油江郡乾元元年復為當州本属隴右道也領縣¶
三户二千一百四十六口六千七百一十三至京師三¶
千一百里至東都三千九百里東北至松州九百里¶
通軌　本属松州歴代生羌之地貞觀二十年松州首¶
領董和那&KR0363;固守松府特敕於通軌縣置當州以&KR0363;為¶
<pb:KR2a0026_WYG_041-44b>¶
刺史顯慶元年&KR0363;嫡子屈寗襲繼為刺史又置和利谷¶
利平唐三縣也　和利　顯慶二年分通軌置　谷利¶
　文眀元年開生羌置也¶
悉州　本翼州之左封縣顯慶元年置悉州領悉唐左¶
封識白三縣治唐城咸亨元年移治左封儀鳳二年羌¶
叛又寄治當州城内尋歸舊治垂拱二年置歸誠縣載¶
初元年移治匪平州天寳元年改為歸誠郡割識臼属¶
<pb:KR2a0026_WYG_041-45a>¶
臨翼郡乾元元年復為悉州舊属隴右道松州都督後¶
属劍南道領縣一户八百一十六口三千九百一十四¶
至京師二千七百五十里至東都三千八百里至西静¶
州六十里西北至當八十里也¶
左封　本屬翼州在當州東南四十里顯&KR0159;元年生羌¶
首領董係比射内附乃於地置悉州州在悉當川故也¶
以董係比為刺史領左封歸誠二縣載初元年又移州¶
理東南五十里匪平州置也　歸誠　垂拱二年分左¶
封置¶
<pb:KR2a0026_WYG_041-45b>¶
静州　本當州之悉唐縣顯慶元年於縣置悉州咸亨¶
元年於悉州置翼州都督府移悉州理左封置儀鳳二¶
年罷都督府翼州却還治於翼斜縣於悉唐縣置南和¶
州天授二年改為静州北属隴右道隷松州都督後割¶
属劍南領縣二户一千五百七十七口六千六百六十¶
九東北至當州六十里至悉州八十里至京師與當州¶
道里數同也¶
<pb:KR2a0026_WYG_041-46a>¶
悉唐　縣置在悉唐川舊属當州顯&KR0159;中来属也　静¶
居　縣界有静川也¶
恭州下　開元二十四年分静州廣平縣置恭州仍置¶
博恭烈山二縣天寳元年改為恭化郡乾元元年復為¶
恭州本属隴右道後割属劍南領縣三戸一千一百八¶
十九口六千二百二十二迤東至柘州一百里東北至¶
静州界至京師三千一百二十里¶
和集　舊廣平縣属静州開元二十四年於縣置恭州¶
天寳元年改為和集　博恭　開元二十四年分廣平¶
<pb:KR2a0026_WYG_041-46b>¶
置也　烈山　開元二十四年分廣平置¶
柘州下　永徽後置天寳元年改為蓬山郡乾元元年¶
復為柘州本属隴右道松州都督後割属劍南也¶
保州下　本維州之定亷縣開元二十八年置奉州以¶
董晏立為刺史領定廉一縣天寳元年改為雲山郡八¶
載移治所於天保軍乃改為天保郡乾元元年二月西¶
山子弟兵馬使嗣歸誠王董嘉俊以西山管内天保郡¶
<pb:KR2a0026_WYG_041-47a>¶
歸附乃為保州以嘉俊為刺史領縣二户一千二百四¶
十五口四千五百三十六至京師二千九百四十里至¶
東都三千七百九十里東至維州風流鎮四十五里也¶
定亷　隋置定廉鎮隋末䧟羌武徳七年招白茍羌置¶
維州及定廉縣以界水名永徽元年廢鹽城併入開元¶
二十八年改為奉州天寳八載改為天寳郡也　歸順¶
　雲山　天寳八年分定廉置此二縣也¶
真州下　天寳五載分臨翼郡之昭徳雞川兩縣置昭¶
徳郡乾元元年改為真州取真符縣為名也領縣三户¶
<pb:KR2a0026_WYG_041-47b>¶
六百七十六口三千一百四十七至京師三千里至東¶
都三千八百五十里¶
真符　天寳五載分雞川昭徳二縣置州所治也　雞¶
川　先天二年割翼州翼水縣置属翼州天寳五載改¶
真州　昭徳　本識臼縣属悉州天寳初改属翼州仍¶
改名昭徳縣五年改属真州也¶
霸州下　天寳元年因柘附生羌置静戎郡乾元元年¶
<pb:KR2a0026_WYG_041-48a>¶
改為霸州也領縣一户一百七十一口一千八百六十¶
一至京師二千六百三十二里至東都三千二百七十¶
一里¶
信安　與郡同置州所治也¶
¶
已上十一州舊属隴右道永徽已後割属松州都¶
¶
¶
督入劍南道諸州𨽻松州都督相繼属劍南也¶
¶
松州都督府督羈縻二十五州舊督一百州領州無縣¶
户口惟二十五有名額皆招撫生羌置也¶
琚州下　貞觀元年招慰党項置州處也領縣二與州¶
<pb:KR2a0026_WYG_041-48b>¶
同置　江源　洛稽　領户一百五十五至京師西南¶
二千二百四十六里¶
懿州下　貞觀五年置西吉州八年改為懿州處党項¶
也領縣二與州同置　吉當　唐位　無戸口至京師¶
西南二千二百五十里¶
濶州下　貞觀五年置處党項領縣二與州同置　濶¶
源　落吳　無户口至京師西南二千五百一十里¶
<pb:KR2a0026_WYG_041-49a>¶
麟州下　貞觀五年置西麟州處生羌歸附八年去西¶
字領縣七與州同置　硖川　和善　劍具　硖源¶
三交　利恭　東陵　無户口至京師四千五百里¶
雅州下　貞觀五年處生羌置西雅州八年去西字領¶
縣三與州同置　新城　三泉　石隴　無户口至京¶
師西南二千六百六十里¶
叢州　貞觀五年党項歸附置也領縣五與州同置¶
都流厥調湊般匐器邇率鍾並為諸羌部落遥立無縣¶
　寧逺　臨泉　臨河　無户口至京師西南一千八¶
<pb:KR2a0026_WYG_041-49b>¶
百里¶
可州　貞觀四年處党項西羌八年改為可州也領縣¶
三與州同置　義誠　清化　静方　無户口至京師¶
西南一千四十里¶
逺州　貞觀四年生羌歸附置也領縣二與州同置¶
羅水　小部川　無户口至京師西南二千三百六十¶
里¶
<pb:KR2a0026_WYG_041-50a>¶
奉州　貞觀三年處生羌置西仁州八年改為奉州也¶
領縣三與州同置　奉徳　思安　永慈　無户口至¶
京師西南二千一百六里¶
巖州　貞觀五年置西金州八年改為巖州領縣三與¶
州同置　金池　甘松　舟巖　無戸口至京師西南¶
二千一百里¶
諾州　貞觀五年處降羌置領縣三與州同置　諾川¶
　歸徳　籬滑　無戸口至京師西南二千六百四十¶
三里¶
<pb:KR2a0026_WYG_041-50b>¶
蛾州　貞觀五年處降羌置領縣二與州同置　常平¶
　那州　無戸口至京師二千七百里¶
彭州　貞觀三年處降党項置洪州七年改為彭州領¶
縣四與州同置　洪川　歸逺　臨津　歸正　無户¶
口至京師西南一千七百八十里¶
䡄州都督府　貞觀二年處党項置領縣四與州同置¶
　通川　玉城　金源　俄徹　無户口至京師西南¶
<pb:KR2a0026_WYG_041-51a>¶
二千三百九十里¶
盍州　貞觀四年置西唐州八年改為盍州處降羌也¶
領縣四與州同置　湘水　河唐　曲嶺　枯川　戸¶
二百二十無口至京師西南二千六百三十里¶
直州　貞觀五年置西集州八年改為直州處降羌領¶
縣二與州同置　集川　新川　户一百無口至京師¶
二千五百里¶
肆州　貞觀五年處降羌置領縣四與州同置　歸唐¶
　芳叢　鹽水　磨山　無户口至京師二千六百里¶
<pb:KR2a0026_WYG_041-51b>¶
位州　貞觀四年降生羌置西鹽州八年改為位州領¶
縣二與州同置　位豐　西使　户一百無口至京師¶
二千四百一十里¶
玉州　貞觀五年處降羌置領縣二與州同置　玉山¶
　帶河　户二百一十五無口至京師二千八百七十¶
八里¶
嶂州　貞觀四年處降羌置領縣四與州同置　洛平¶
<pb:KR2a0026_WYG_041-52a>¶
　顯川　桂川　顯平　户二百無口至京師二千九¶
百里¶
祐州　貞觀四年處降羌置領縣二與州同置　廓川¶
　歸定　無户口至京師二千一百九十里¶
臺州　貞觀六年處党項置西滄州八年改為臺州無¶
縣至京師二千一百三十五里¶
橋州　貞觀六年處降羌置無縣至京師二千四百里¶
序州　貞觀十年處党項置無縣至京師二千四百里¶
<pb:KR2a0026_WYG_041-52b>¶
右二十五州舊属隴右道𨽻松州都督府貞觀中¶
¶
¶
招慰党項羌漸置永徽已後羌戎叛臣制置不一¶
¶
¶
今存招降之始以表太平之所至也¶
¶
¶
嶺南道¶
¶
¶
南海節度使領是十七州也¶
¶
廣州中都督府　隋南海郡武徳四年討平蕭銑置廣¶
州總管府管廣東衛洭南綏岡五州併南康總管其廣¶
州領南海増城清逺政賔寳安五縣六年又置髙循二¶
<pb:KR2a0026_WYG_041-53a>¶
總管𨽻廣州七年改總管為大都督九年廢南康都督¶
以端封宋洭瀧建齊威扶義勤十一州𨽻廣府其年又¶
省勤州貞觀改中都督府省威齊宋洭四州仍以廢洭¶
州之值陽湞匡二縣来属改東衡為韶州仍以南康州¶
及崖州都督並𨽻廣州二年省循州都督以循潮二州¶
𨽻廣府八年改建州為樂州南波州為湞州扶風州為¶
竇州十二年改南康州十三年省湞州以四㑹化蒙懐¶
集洊安四縣来属省岡州以義寕新㑹二縣並属廣州¶
其年又以有經畧軍管鎮兵五千四百人其衣糧輕稅¶
<pb:KR2a0026_WYG_041-53b>¶
本道自給廣州刺史充嶺右五府經畧使天寳元年改¶
為南海郡乾元元年復為廣州舊領縣十户一萬二千¶
四百六十三口五萬九千一百一十四天寳領縣十三¶
户四萬二千二百三十五在京師東南五千四百四十¶
七里至東都四千九百里¶
南海　五嶺之南漲海之北三代已前是為荒服秦滅¶
六國始開越置三郡曰南海桂林象郡以謫戍守之秦¶
<pb:KR2a0026_WYG_041-54a>¶
亡南海尉任囂病且死召南海龍川令趙佗付以尉事¶
佗乃聚兵守五嶺擊并桂州象郡自稱南越武王子孫¶
相𫝊五代九十三年漢武帝命伏波将軍路博徳樓船¶
将軍楊僕兵踰嶺南滅之其地立九郡曰南海蒼梧鬱¶
林合浦交趾九真日南儋耳珠崖後漢廢珠崖儋耳入¶
合浦郡交州刺史領七郡而已今南海縣即漢番禺縣¶
南海郡隋分番禺置南海縣番山在州東三百歩禺山¶
在北一里貪泉州西三十里越王井州北四里　番禺¶
　漢縣名秦属南海郡江漢置交州領郡七吳置廣州¶
<pb:KR2a0026_WYG_041-54b>¶
皆治番禺也　増城　後漢番禺縣地吳於縣置東官¶
有増江　四㑹　漢縣属南海武徳五年於縣治北置¶
南浽州領四㑹化蒙新招化穆化注五縣貞觀元年省¶
新招化注二縣以廢威州之懐集廢齊州之游安二縣¶
来属八年改為湞州十三年省州及化穆縣以四㑹化¶
䝉懐集洊安四縣属廣州也　化蒙　隋縣武徳五年¶
属南浽州貞觀元年省化注入八年改浽州為湞州縣¶
<pb:KR2a0026_WYG_041-55a>¶
仍属十三年改属廣州　懐集　晉懐化縣隋為懐集¶
武徳五年於縣置威州領興平懐集霍清威成四縣貞¶
觀元年州廢以懐集属南綏省興平霍清威成三縣八¶
年改浽州為湞州縣仍属十三年属廣州　東莞　隋¶
寳安縣至徳二年九月改為東筦郡於嶺外其為名也¶
　清逺　隋縣武徳六年廢故賔縣併入所治也　洊¶
水　漢封陽縣属蒼梧郡南齊改為洊安武徳四年於¶
縣置齊州領洊安宣樂宋昌三縣貞觀元年省齊州及¶
安樂宋昌二縣以洊安属浽州八年改浽州為湞州縣¶
<pb:KR2a0026_WYG_041-55b>¶
仍属十三年湞州廢属賔州至徳二年九月改為洊水¶
也　湞陽　縣属桂陽郡隋為真陽五年属洭州貞觀¶
初州廢改真陽湞陽属廣州湞山在縣北三十里¶
韶州　隋南海郡之曲江縣武徳四年平蕭銑置畨州¶
領曲江始興樂昌臨瀧良化五縣貞觀元年改為韶州¶
仍割洭州之翁源来属八年廢臨瀧良化二縣天寳元¶
年改為始興郡乾元元年復為韶州舊領縣四户六千¶
<pb:KR2a0026_WYG_041-56a>¶
九百六十口四萬四百一十六天寳領縣六户三萬一¶
千口十六萬八千九百四十八南至廣州八百里西至¶
郴州五百里東南至度州七百里至京師四千九百三¶
十二里至東都四千一百四十二里¶
曲江　漢縣属桂陽郡在曲江川州所治也　始興¶
漢南野縣地属豫章郡孫皓分南康郡之南鄉始興縣¶
置縣界　東嶠　一名大&KR0067;嶺南越之北塞漢討南越¶
時有将軍城於此五嶺之最東故曰東嶠也　樂昌¶
隋置　翁源　翁水在縣界隋縣武徳五年置洭州貞¶
<pb:KR2a0026_WYG_041-56b>¶
觀初廢以属韶州　仁化　湞昌　已上二縣天寳後¶
新置¶
循州　隋龍川郡武徳五年改為循州總管府管循潮¶
二州循州領歸善河源博羅興寕海豐羅陽省龍川歸¶
善石城入河源齊昌入興寧貞觀二年廢都督府天寳¶
元年改為海豐郡乾元元年復為循州舊領縣五户六¶
千八百九十一口三萬六千四百三十六天寳領縣六¶
<pb:KR2a0026_WYG_041-57a>¶
户九千五百二十五無口數南至廣州四百里東至潮¶
州五百一十七里北至闕州隔山嶺一千六百五十里¶
至東都四千八百里¶
歸善　秦漢龍川縣地属南海郡宋置歸善縣縣界羅¶
浮山貞觀元年省龍川縣併入　博羅　漢舊縣属南¶
海郡也　河源　隋縣循江一名河源水自虔州雩都¶
縣流入龍川在河源縣云有龍穿地而出即水流漢因¶
置龍川縣貞觀元年省西城併入　海豐　宋縣属東¶
莞郡南海豐縣南五十里即漲海渺漫無際武徳五年¶
<pb:KR2a0026_WYG_041-57b>¶
分置陸安縣貞觀初併入也　興寧　漢龍川縣地貞¶
觀元年省齊昌併入　雷鄉　新置¶
岡州　隋南海郡之新㑹縣武徳四年平蕭銑置岡州¶
領新㑹封平義寕三縣貞觀五年州廢以新㑹義寕属¶
廣州省封平封樂二縣其年又立南州割廣州之新㑹¶
義寧来属又立封樂縣天寳元年改為義寕郡乾元元¶
年復為岡州也舊領縣二戸二千三百五十八口八千¶
<pb:KR2a0026_WYG_041-58a>¶
六百六十二天寳戸五千六百五十無口數在京師西¶
南六千三百五里¶
新㑹　漢南海縣地晉置新㑹郡改置封州又改為冗¶
州又改為岡州隋末廢併入廣州武徳四年復為岡州¶
舊治盆源城貞觀十三年廢岡州縣属廣州其年復置¶
州於今治也　義寕　漢番禺縣地宋置義寕縣属新¶
㑹郡¶
賀州　隋蒼梧郡之臨賀縣武徳四年平蕭銑置賀州¶
天寳元年改為臨賀郡乾元元年復為賀州也舊領縣¶
<pb:KR2a0026_WYG_041-58b>¶
五户六千七百一十三口一萬八千六百二十八天寳¶
領縣六户四千五百無口數在京師東南四千一百三¶
十里至東都三千五百七十二里東南至廣州八百七¶
十六里東至連州二百六十里南至封州三百六十里¶
北至道州四百里北至富州三百二十里西南至梧州¶
四百二十二里也¶
臨賀　州所治漢縣属蒼梧郡臨賀水吳置臨賀郡宋¶
<pb:KR2a0026_WYG_041-59a>¶
改為臨慶國齊復為臨賀郡隋置賀州隋末廢為縣武¶
徳四年復置賀州　桂嶺　漢臨賀縣地隋舊也　馮¶
乗　漢縣属蒼梧郡有荔平關　封陽　漢縣属蒼梧¶
郡　富川　漢富川縣天寳改為富水後復為富川也¶
　蕩山　新置¶
端州　隋信安郡武徳元年置端州領髙要樂城銅陵¶
平興博林五縣其年以樂城属康州銅陵属春州七年¶
置清泰縣貞觀十三年省博林清㤗二縣天寳元年為¶
髙要郡乾元元年復為端州舊領縣二户四千四百九¶
<pb:KR2a0026_WYG_041-59b>¶
十一口二萬四千三百三天寳户九千五百口二萬一¶
千一百二十東至廣州二百四十里南至新州一百四¶
十里西至康州一百六里至京師四千九百三十五里¶
至東都四千七百里¶
髙要　州所治漢縣属蒼梧郡齊属南海郡陳置髙要¶
郡隋置端州縣北五里有石室山縣西有鵠奔亭即漢¶
交州刺史行部到鵠亭夜女子鬼訴寃之亭　平興¶
<pb:KR2a0026_WYG_041-60a>¶
漢髙要縣地隋分置武徳七年分置清㤗縣貞觀十三¶
年省清㤗併入¶
新州　隋信安郡之新興縣武徳四年平蕭銑置新州¶
天寳元年改為新昌郡乾元元年復為新州舊領縣四¶
户七千三百八十八口三萬五千二十五天寳領縣三¶
户九千五百東至廣州義寕縣四十一里北至端州一¶
百四十里西北至康州二百七十里西南至勤州一百¶
七十里至京師五千五十二里至東都五千里¶
新興　漢臨允縣属合浦郡晉置新寕郡梁置新州¶
<pb:KR2a0026_WYG_041-60b>¶
索盧　武徳四年析新興縣置　永順　新置¶
康州　隋信安郡之端溪縣武徳四年置康州都督府¶
督端康封新宋隴等州九年廢都督府及康州貞觀元¶
年又置南康州十一年廢十二年又置康州天寳元年¶
改為晉康郡乾元元年復為康州舊領縣四户四千一¶
百二十四口一萬三千五百四天寳戸一萬五千一十¶
口一萬七千二百一十九東北至廣州三百四十里西¶
<pb:KR2a0026_WYG_041-61a>¶
南至梧州二百八十四里東至端州一百六十里南至¶
瀧州二百三十里西至封州一百三十里南至新州二¶
百七十里至京師五千七百五十里至東都五千一百¶
五十里¶
端溪　漢縣属蒼梧郡晉於縣分置晉康郡隋廢郡併¶
入信安郡武徳復置康州縣界有端山山下有溪也¶
晉康　隋遂安縣至徳二年改為晉康縣　悅城　隋¶
樂城縣武徳五年属端州又割属康州改為恱城　都¶
城　漢端溪縣東百步有程溪亦名零溪温嫗養龍之¶
<pb:KR2a0026_WYG_041-61b>¶
溪也¶
封州下　隋蒼梧郡之封川縣武徳四年平蕭銑置封¶
州天寳元年改為臨封郡乾元元年復為封州舊領縣¶
四户二千五百五十五口一萬三千七百七十七天寳¶
領縣二户三千九百口一萬一千八百二十七東北至¶
廣州九十里西北至梧州五十五里東至廣州一百三¶
十里北至賀州三百六十六里至京師水陸四千五百¶
<pb:KR2a0026_WYG_041-62a>¶
一十里也¶
封川　州所治漢廣信縣地属蒼梧郡在封水之陽梁¶
置梁信郡隋平陳改為成州又改為封州隋末州廢為¶
封川縣属蒼梧郡武徳初置封州隋移州於封川口即¶
今縣治也　關建　漢封陽縣地属蒼梧郡隋舊也¶
瀧州　隋永熙郡之瀧水縣武徳四年平蕭銑置瀧州¶
天寳元年改為開陽郡乾元元年復為瀧州舊領縣四¶
户三千六百二十七口九千四百三十九天寳領縣五¶
瀧水　州所治漢端溪縣地属蒼梧郡晉分端溪立龍¶
<pb:KR2a0026_WYG_041-62b>¶
鄉即今州治梁分廣熙郡置建州又分建州之雙頭洞¶
立雙州隋改龍鄉為平原縣又改為瀧水　開陽　隋¶
廢縣武徳四年分瀧水置　永寕　武徳四年於安遂¶
縣置藥州領安遂永寕安南永業四縣貞觀中廢藥州¶
以永寕属瀧水本隋永熙縣武徳五年改為永寕縣¶
鎮南　隋安南縣至徳二年九月改為鎮南　建水¶
新置¶
<pb:KR2a0026_WYG_041-63a>¶
恩州　隋髙梁郡武徳四年平蕭銑置髙州都督府管¶
髙春羅辯雷崖儋新八州七年割崖儋雷新属廣州貞¶
觀二十三年廢髙州都督府置恩州天寳元年改為恩¶
平郡乾元元年復為恩州内有清海軍管戍兵三千人¶
也領縣三尸九千無口數至京師東南六千五百里西¶
北六十里接廣州界¶
恩平　州所治漢合浦郡也隋置海安縣武徳五年改¶
為齊安至徳二年九月改為㤙平也　杜陵　隋杜縣¶
武徳五年改為杜陵也　陽江　隋舊置也¶
<pb:KR2a0026_WYG_041-63b>¶
春州　隋髙梁郡之陽春縣武徳四年平蕭銑置春州¶
天寳元年改為南陵郡乾元元年復為春州舊領縣一¶
户五千七百一十四口二萬一千六十一天寳領縣二¶
户一萬一千二百一十八至京師東南六千四百四十¶
八里東至廣州六百四十二里南至恩州九十三里西¶
至髙州三百三十里東北至新州二百六十里西北至¶
瀧州界也¶
<pb:KR2a0026_WYG_041-64a>¶
陽春　州所治漢髙縣地属合浦郡至隋不改也　羅¶
水　天寳後置¶
髙州　隋髙梁郡舊治髙梁縣後改為西平縣貞觀二¶
十三年分西平杜陵置恩州髙州移治良徳縣天寳元¶
年改為髙梁郡乾元元年復為髙州領縣三户一萬二¶
千四百西北至竇州九十二里北至瀧州界三百五十¶
里西南至潘州九十里東至春州三百三十里至京師¶
六千二百六十二里至東都五千五百二十里¶
良徳　漢合浦縣地属合浦郡吳置髙梁郡宋齊不改¶
<pb:KR2a0026_WYG_041-64b>¶
　電白　梁置電白郡隋改為縣也　保定　舊保安¶
縣至徳二年改為保定¶
藤州下　隋永平郡武徳四年置藤州領永平猛陵安¶
基武林隋建陽安普寕戎城寕人淳人大賔平川十二¶
縣貞觀七年以武林属潯州安普属燕州普寕属容州¶
八年以猛陵属梧州十二年以隋建属龔州天寳元年¶
改為感義郡乾元元年復為藤州也舊領縣六户九千¶
<pb:KR2a0026_WYG_041-65a>¶
二百三十六口一萬三百七十二天寳領縣三户三千¶
九百八十至京師五千五百九十六里至東都五千二¶
百里南至義州二百里西至龔州一百四十九里北至¶
梧州九十七里¶
鐔津　漢猛陵縣属蒼梧郡晉置永平郡隋置藤州及¶
鐔津感義　義昌　本安昌縣至徳二年九月改為義¶
昌¶
義州下　隋永熙郡之永業縣武徳五年置南義州及¶
四縣貞觀元年州廢以所領縣入建州二年復置義州¶
<pb:KR2a0026_WYG_041-65b>¶
還以故縣来属五年廢義州縣属南建州六年復置義¶
州又改縣来属天寳元年改為連城郡乾元元年復為¶
義州舊領縣四户三千二百二十五無口天寳領縣三¶
户一千一百一十口七千二百三至京師五千七百五¶
十里至東都四千六百九十里東至梧州隔鄣嶺一百¶
七十里北至藤州二百里西至容州九十里東南至竇¶
州一百七十二里東北至瀧州二百七里¶
<pb:KR2a0026_WYG_041-66a>¶
岑溪　州所治漢猛城縣属蒼梧郡武徳四年置龍城¶
縣置南義州貞觀初廢二年復置義州領龍城安義連¶
城義城四年至徳中改安城為永業龍城為岑溪　永¶
業　舊安義縣至徳年改　連城　武徳初分瀧州之¶
正義縣置¶
竇州下　隋永熙郡懐徳縣武徳四年置南扶州及五¶
縣以獠反寄瀧州貞觀元年廢以所管縣並属瀧州二¶
年獠平復置南扶州自瀧州還其故縣五年復廢縣𨽻¶
瀧州六年復置以故縣来属其年改南扶為竇州天寳¶
<pb:KR2a0026_WYG_041-66b>¶
元年改為懐徳郡乾元元年復為竇州舊領縣五户三¶
千五百五十天寳領縣四户一千一十九至京師水陸¶
六千一百里至東都水陸五千四百里西至容州二百¶
里東至瀧州一百八十里南至潘州一百五十里東南¶
至髙州九十二里北至義州二百三十里西南至禺州¶
一百九十里¶
信義　漢端溪縣地属蒼梧隋為懐徳縣武徳四年析¶
<pb:KR2a0026_WYG_041-67a>¶
懐徳縣置信義縣仍置南扶州貞觀中改為竇州取州¶
界有羅竇洞為名也　懐徳　本属瀧州後来属也¶
潭峩　武徳四年分信義縣置也　恃亮　武徳四年¶
分信義置也¶
勤州　隋信安郡之髙梁縣地武徳四年置勤州隷南¶
康州總管九年改𨽻廣州其年廢縣属春州後置勤州¶
以銅陵来属仍析置富林縣領縣三户六百八十二口¶
一千九百三十三至京師五千三百九十里至東都五¶
千里東至新州一百七十里西至瀧州二百六十里南¶
<pb:KR2a0026_WYG_041-67b>¶
至廣州六百三十五里西北至康州二百七十三里¶
富林　州所治析銅陵置　銅陵　漢允吳縣地属合¶
浦郡宋立瀧潭縣隋改為銅陵以界内有銅山也¶
¶
桂管十五州在廣州西¶
¶
桂州下都督府　隋始安郡武徳四年平蕭銑置桂州¶
總管府管桂象静融賀樂荔南昆龍九州并定州一總¶
管其桂州領始安福祿純化興安臨源永福陽朔歸義¶
<pb:KR2a0026_WYG_041-68a>¶
宣風象十縣尋改定州為南尹州其年又置欽州縂管¶
𨽻桂府五年置南恭燕梧二州𨽻桂府九年置晏州𨽻¶
桂府貞觀元年以欽玉南亭三州𨽻桂府二年省玉州¶
南亭州五年置賔州𨽻桂府六年又以尹藤越白相繡¶
鬱姜南宏南方南簡南晉十二州𨽻桂府其年置龔州¶
都督亦隷桂府其年廢龍&KR0650;二州八年改越州為廉州¶
南簡為横州南方為登州南宏為潘州南晉為邕州尹¶
州為貴州静州為富州樂州為昭州南昆為栁州銅州¶
為容州廢福祿歸義二縣十年廢姜州十二年廢晏州¶
<pb:KR2a0026_WYG_041-68b>¶
以建陵縣来属廢荔州以荔浦崇仁二縣来属省宣風¶
縣令督桂昭賀富梧藤容潘白廉繡欽横邕融栁貴十¶
七州天寳元年改為始安郡依舊都督府至徳二年九¶
月改為建陵郡乾元元年復為桂州刺史充經略軍使¶
管戍兵千人衣糧稅本管自給也舊領縣十戸三萬二¶
千七百八十一口五萬六千五百二十六天寳領户一¶
萬七千五百口七萬一千一十八至京師水陸路四千¶
<pb:KR2a0026_WYG_041-69a>¶
七百六十里至東都水陸路四千四十里東至道州五¶
百里西至容州四百九十三里南至昭州二百一十里¶
北至邵州六百八十五里東南至賀州五百三十里西¶
南至栁州八百里東北至永州五百五十里¶
臨桂　州所治漢始安縣地属零陵郡吳分置始安郡¶
宋改為始建國南齊始安郡梁置桂州隋末復為始安¶
郡江源多桂不生新米故秦時立為桂林郡也　理定¶
　漢始安縣隋分置興安近改為理定　靈川　武徳¶
四年分始安置　陽朔　隋舊貞觀元年廢歸義縣併¶
<pb:KR2a0026_WYG_041-69b>¶
入　荔浦　漢縣属蒼梧郡武徳四年置荔浦建陵隋¶
化棠仁純義五年以隋化属南恭州貞觀元年以建陵¶
属晏州十三年廢荔州以荔浦崇仁属桂州純義属象¶
州也　豐水　舊永豐縣元和初改為豐水縣　修仁¶
　隋置建陵縣貞觀元年於縣置晏州領武龍建陵二¶
縣十二年廢晏州及武龍縣以建陵属桂州長慶元年¶
改為修仁縣　恭化　武徳四年分始安置純化縣元¶
<pb:KR2a0026_WYG_041-70a>¶
和初改為恭化也　永福　武徳四年分始安置　臨¶
源　武徳四年分始安置　全義　新置¶
昭州　隋始安郡之平樂縣武徳四年平蕭銑置樂州¶
領平樂永豐恭城沙亭四縣貞觀七年省沙亭縣八年¶
改為昭州以昭岡潭為名天寳元年改為樂平郡乾元¶
元年復為昭州也舊領縣三户四千九百一十八口一¶
萬二千六百九十一天寳户三千五百至京師四千四¶
百三十六里至東都四千二百一十九里西至桂州二¶
百二十里東北至道州四百里北至永州六百三十九¶
<pb:KR2a0026_WYG_041-70b>¶
里南至富州一百六十六里也¶
平樂　州所治漢荔浦地属蒼梧郡晉置平樂縣貞觀¶
二年省沙亭併入也　恭城　武徳四年析平樂置¶
永平　隋縣舊属藤州¶
富州下　隋始安都之龍平縣武徳四年平蕭銑置静¶
州領龍平博勞歸化安樂開江豪静蒼梧七縣尋又分¶
蒼梧豪静開江三縣置富州九年省安樂縣貞觀八年¶
<pb:KR2a0026_WYG_041-71a>¶
改為富州以富川水為名天寳元年改為開江郡乾元¶
元年復為富州舊領縣三户三千三百四十九口四千¶
三百一十九天寳户一千二百九十至京師五千一百¶
三十里至東都四千八百五十里西北至桂州界八十¶
里東南至梧州界九十里北至昭州一百六十里¶
龍平　漢臨賀縣地属蒼梧郡吳置臨賀郡梁分臨賀¶
置南静郡又改為静州改南静郡為龍平縣貞觀八年¶
改為富川因水為名也　思勤　新置　馬江　隋開¶
江縣長慶元年改為馬江皆漢臨賀縣地¶
<pb:KR2a0026_WYG_041-71b>¶
梧州下　隋蒼梧郡武徳四年平蕭銑置梧州領蒼梧¶
豪静開江三縣貞觀八年割藤州之孟陵賀州之綏越¶
来属十三年廢豪静縣天寳元年改為蒼梧郡乾元元¶
年復為梧州也舊領縣四户三千八十四口五千四百¶
二十三天寳領縣三戸五千至京師五千五百里至東¶
都五千一百里東至封州八十里東北至賀州四百一¶
十里北接富州界正西至藤州一百九十里¶
<pb:KR2a0026_WYG_041-72a>¶
蒼梧　漢蒼梧郡治廣信縣即今治隋立蒼梧縣於此¶
置郡　戎城　隋縣舊属藤州今来属　孟陵漢孟陵¶
縣属蒼梧郡¶
蒙州　隋始安郡之随化縣武徳四年置南蒙州割荔¶
州之立山東區純義三縣分置嶺政縣貞觀八年改為¶
蒙州取州東蒙山為名十二年省嶺政入立山天寳元¶
年改為蒙山郡乾元元年復為蒙州舊領縣三户一千¶
六十九天寳戸一千五十九至京師五千一百里至東¶
都四千七百里南至桂州二百四十九里東至富州九¶
<pb:KR2a0026_WYG_041-72b>¶
十七里西南至象州一百七十六里¶
立山　州所治漢荔浦縣属蒼梧郡隋分荔浦置随化¶
縣武徳四年改為立山於縣置荔州尋改為恭州貞觀¶
八年改為蒙州州東蒙山山下有蒙水居人多姓蒙故¶
也　東區　武徳五年分立山置荔州貞觀六年属鷰¶
州十年改為蒙州　正義　貞觀五年置純義縣属荔¶
州乾元初改為正義也¶
<pb:KR2a0026_WYG_041-73a>¶
龔州下　隋永平郡之武林縣貞觀三年置鷰州七年¶
移鷰州於今州東仍於鷰州之舊所置龔州都督府督¶
龔潯蒙賔澄鷰七州割藤州之武林鷰州之秦川来属¶
又立南平西平歸政大同四縣十二年廢潯州以桂平¶
陵江大賔皇化四縣来属其年省秦川入南平省陵江¶
入桂平省歸政入西平又割藤州之隋建来属天寳元¶
年改為臨江郡乾元元年復為龔州舊領縣八户一萬¶
三千八百二十一口一萬一千一百三十八天寳領縣¶
六户九千口二萬一千至京師五千七百二十里至東¶
<pb:KR2a0026_WYG_041-73b>¶
都五千三百六十一里東至藤州一百四十九里南至¶
繡州九十五里西至潯州一百三十里北至蒙州二百¶
四十里¶
南平　州所治漢猛陵縣地属蒼梧郡晉分蒼梧置永¶
郡乃置武城縣貞觀七年分置南平縣後自武林移龔¶
州治於此也　武林　猛陵縣地隋分置武林縣属藤¶
州貞觀七年属龔州　隋建　猛陵縣地武徳年属藤¶
<pb:KR2a0026_WYG_041-74a>¶
州貞觀年属龔州也　大同　貞觀元年分置　陽川¶
　本陽建縣後改為陽川也¶
潯州下　隋永平郡之桂平縣貞觀七年置潯州領桂¶
平陵江大賔皇化四縣十二年廢潯州以四縣属龔州¶
後復置潯州以桂平大賔皇化来属又省陵江入桂平¶
天寳元年改為潯江郡乾元元年復為潯州也舊領縣¶
三戸二千五百口六千八百三十六至京師五千九百¶
六十里至東都五千七百里東至龔州一百三十里西¶
至潘州二百五十里西南至貴州一百五十里西北至¶
<pb:KR2a0026_WYG_041-74b>¶
蒙州三百六十里西南接&KR0650;林州界¶
桂平　漢布山縣&KR0650;林郡所治也隋為桂平縣武徳年¶
属貴州貞觀初属鷰州七年属潯州十二年州廢属龔¶
州復置潯州　宣化　漢河林縣属&KR0650;林郡隋置皇化¶
縣後廢貞觀六年復置属潯州州廢属龔州又後属潯¶
州¶
&KR0650;林州下　隋&KR0650;林郡之石南縣貞觀中置&KR0650;林州領¶
<pb:KR2a0026_WYG_041-75a>¶
石南興徳天寳元年改為&KR0650;林郡乾元元年復為&KR0650;林¶
州也領縣五户一千九百一十八口九千六百九十九¶
至京師五千五百七里至東都五千一百六十里東至¶
平琴州九十里南至牢州一百二里西南至昭州一百¶
一十里北至貴州一百五十里¶
石南　州所治漢&KR0650;林郡之地梁置定州隋改尹州&KR0774;¶
帝為&KR0650;林郡皆治於此陳時置石南郡隋改為縣也¶
&KR0650;林　隋縣属桂州後来属興業　興徳　武徳四年¶
分&KR0650;林置　潭栗　(闕)¶
<pb:KR2a0026_WYG_041-75b>¶
平琴州下　漢&KR0650;林郡地唐置平琴州無年月領縣四¶
天寳元年改為平琴郡乾元元年復為州建中併入黨¶
州今存領縣四户一千一百七十四至京師六千四百¶
八十里至東都五千八百三十里西至&KR0650;林州九十里¶
東南至牢州一百一十里北至貴州一百五十里北至¶
繡州九十二里東至黨州二十二里¶
容山　州所治本名安仁至徳年改也　懐義　福陽¶
<pb:KR2a0026_WYG_041-76a>¶
　古符　三縣與州同置¶
賔州下　隋&KR0650;林郡之嶺方縣貞觀五年析南方之嶺¶
方思千琅邪南尹州之安縣置賔州十二年省思千縣¶
天寳元年改為安城縣至徳二年九月改為嶺方郡乾¶
元元年復為賔州舊領縣三户七千四百八十五天寳¶
户一千九百七十六口八千五百八十至京師四千三¶
百里至東都四千一百里南至淳州二百里東南至貴¶
州一百七十里西至邕州二百五十七里東南至蒙州¶
三百二十里西北至澄州一百二十里也¶
<pb:KR2a0026_WYG_041-76b>¶
嶺方　漢縣属&KR0650;林郡武徳四年属南方州貞觀五年¶
改為賔州　琅邪　武徳四年析嶺方縣置　保城¶
梁置安城縣至徳二年改為保城也¶
澄州下　隋&KR0650;林郡之嶺方縣地武徳四年平蕭銑置¶
方州領無虞琅邪思千上林止戈賀水嶺方七縣貞觀¶
五年以上林止戈琅邪領方属賔州八年改南方州為¶
澄州天寳元年改為賀水郡乾元元年復為澄州舊領¶
<pb:KR2a0026_WYG_041-77a>¶
縣四户一萬八百六十八天寳後户一千三百六十八¶
口八千五百八十至京師四千六百里至東都四千三¶
百里南至邕州三百里北至竇州四百三十里東南至¶
賔州一百二十里西至古州五百七十九里¶
上林　州所治漢嶺方縣地武徳四年析置上林縣也¶
　無虞　武徳四年析嶺方置　賀水　武徳四年析¶
栁州馬平縣置¶
繡州下　隋鬱林郡之阿林縣武徳四年置林州領常¶
林阿林皇化歸誠羅繡盧越等縣六年改為繡州貞觀¶
<pb:KR2a0026_WYG_041-77b>¶
六年省歸誠盧越七年以皇化属潯州天寳元年改為¶
常林郡乾元元年復為繡州領縣三户九千七百七十¶
三至京師六千九十里至東都五千五百里南至黨州¶
五十里北至貴州一百里也¶
常林　漢阿林縣地属欎林郡武徳四年析貴州之&KR0650;¶
平縣置林州及常林縣貞觀六年省歸誠縣入常林縣¶
移治廢歸誠縣故城又改林州為繡州　阿林　漢縣¶
<pb:KR2a0026_WYG_041-78a>¶
属&KR0650;林郡　羅繡　武徳四年析阿林置¶
象州下　隋始安郡之桂林縣武徳四年平蕭銑置象¶
州領陽夀西寕桂林武仙武徳五縣貞觀十二年省西¶
寕縣割廢晏州武化長風来属天寳元年改為象山郡¶
乾元元年復為象州舊領縣六户一萬一千八百四十¶
五口一萬二千五百二十一天寳領縣三户五千五百¶
口一萬八百九十至京師四千九百八十九里北至桂¶
州四百里東至象州一百七十六里南至費州三百里¶
西北至栁州二百里東南至潯州三百六十里西南至¶
<pb:KR2a0026_WYG_041-78b>¶
嚴州二百九十里也¶
武化　州所治漢潭中縣地属&KR0650;林郡隋建陵縣属桂¶
州武徳四年析建陵置武化縣属晏州貞觀十二年廢¶
晏州来属仍自武徳縣移象州於縣置非秦之象郡秦¶
象郡今合浦縣　武徳　漢中溜縣地属&KR0650;林郡吳於¶
縣置鬱林郡仍分中溜置桂林縣武徳四年改為武徳¶
於縣界置象州　陽夀　隋縣　武仙　武徳四年析¶
<pb:KR2a0026_WYG_041-79a>¶
桂林置¶
栁州　隋始安郡之馬平縣武徳四年平蕭銑置昆州¶
領馬平新平文安賀水歸徳五縣其年改歸徳為修徳¶
改文安為樂沙仍加昆州為南昆州八年以賀水属澄¶
州貞觀七年省樂沙入新平縣以廢龍州之龍城来属¶
八年改南昆為栁州九年置崖山縣十二年省新平入¶
馬平天寳元年改為龍城郡乾元元年復為栁州以州¶
界栁嶺為名舊領縣四户六千六百七十四口七千六¶
百三十七天寳領縣五户二千二百三十二口一萬一¶
<pb:KR2a0026_WYG_041-79b>¶
千五百五十至京師水陸相乗五千四百七十里至東¶
都水陸相乗五千六百里東至桂州四百七里至粤州¶
二百九十里北至融州二十里東南至象州二百里北¶
至栁州三十里¶
馬平　州所治漢潭中縣地属&KR0650;林郡隋置馬平縣武¶
徳四年於縣置昆州又改為栁州也　龍城　隋縣武¶
徳四年置龍州領龍城栁嶺二縣貞觀七年廢龍州省¶
<pb:KR2a0026_WYG_041-80a>¶
栁嶺縣　象　貞觀中置　洛曹　舊洛封縣元和十¶
二年改　洛容　皆漢潭州地貞觀後析置¶
融州下　隋始安郡之義熙縣武徳四年平蕭銑置融¶
州復開皇舊名領義熙臨牂黄水安脩四縣六年改義¶
熙為融水貞觀十二年省安修入臨牂天寳元年改為¶
融水郡乾元元年復為融州舊領縣三户二千七百九¶
十四口三千三百三十五天寳户一千二百三十二至¶
京師五千二百七十里至東都四千四百七十里東至¶
桂州四百九十一里南至栁州三十里至武零山二百¶
<pb:KR2a0026_WYG_041-80b>¶
里也¶
融水　漢潭中地與栁州同隋置義熙縣武徳四年改¶
為融水州所治也　武陽　舊黄水臨牂二縣析融水¶
置後併入改為武陽¶
¶
邕管十州在桂府西南¶
¶
邕州下都督府　隋&KR0650;林郡之宣化縣武徳四年置南¶
晉州領宣化一縣貞觀六年改為邕州都督府天寳元¶
<pb:KR2a0026_WYG_041-81a>¶
年改為朗寕郡乾元元年復為邕州上元後置經略使¶
領邕貴黨横等州後又罷長慶二年六月復置經略使¶
以刺史領之刺史充經略使管戍卒一千七百人衣糧¶
稅本管自給舊領縣五户八千二百二十五天寳後户¶
二千八百九十三口七千三百二至京師五千六百里¶
至東都五千三百二十七里東南至欽州三百五十里¶
東北至賔州二百五十里西南至羈縻左州五百里¶
宣化　州所治漢嶺方縣地属欎林郡秦為桂林郡地¶
驩水在縣北本牂柯河俗呼欎林江即駱越水也亦名¶
<pb:KR2a0026_WYG_041-81b>¶
温水古駱越地也　武緣　隋廢縣武徳五年復置也¶
　晉興　晉於此置晉興郡隋廢為縣　朗寕　武徳¶
五年分置　思龍　如和　封陵　三縣開磎洞漸置¶
也¶
貴州下　隋&KR0650;林郡武徳四年平蕭銑置南尹州縂管¶
府管南尹南晉南簡南方藤南容越繡九州南尹州領¶
欎林馬嶺安城欎平石南桂平嶺山興徳湖水懐澤十¶
<pb:KR2a0026_WYG_041-82a>¶
一縣五年以桂平属鷰州嶺山属南横州貞觀五年以¶
安城属賔州七年罷都督府九年改南尹為貴州天寳¶
元年改為懐澤郡乾元元年復為貴州也舊領縣八户¶
二萬八千九百三十口三萬一千九百九十六天寳領¶
縣四户三千二十六口九千三百至京師五千三百八¶
十里至東都五千一百二十里東至繡州一百里南至¶
鬱林州一百五十里西至横州二百里北至象州三百¶
里西南至賔州九十四里東北至潯州一百五十里¶
鬱平　漢廣&KR0650;縣地属&KR0650;林郡古西甌駱越所居後漢¶
<pb:KR2a0026_WYG_041-82b>¶
谷永為&KR0650;林太守降烏滸人十萬開七縣即此也烏滸¶
之俗男女同川而浴生首子食之云宜弟娶妻美讓兄¶
相習以鼻飲秦平天下始招慰之置桂林郡漢改為&KR0650;¶
林郡地在廣州西南安南府之地邕州所管郡縣是也¶
隋分&KR0650;平縣&KR0650;江在州東也　懐澤　宋廢縣武徳四¶
年又置　潮水　武徳四年分&KR0650;林置　義山　新置¶
黨州下　古西甌所居秦置桂林郡漢為&KR0650;林郡唐置¶
<pb:KR2a0026_WYG_041-83a>¶
黨州失起置年月與平琴州同土俗西至平琴治所二¶
十二里天寳元年以黨州為寕仁郡乾元元年復為黨¶
州建中二年二月廢平琴州併入領縣四户一千三百¶
口七千四百至京師地理與平琴州同南至牢州一百¶
里北至繡州五十里東南至容州一百五十里北接繡¶
州界百餘里也¶
横州下　隋&KR0650;林郡之寕浦縣武徳四年置簡州領寕¶
浦樂山䝉澤浮風嶺山五縣六年改為南簡州貞觀八¶
年改横州天寳元年改為寕浦郡乾元元年復為横州¶
<pb:KR2a0026_WYG_041-83b>¶
也舊領縣四户一千一百二十八口一萬七百三十四¶
天寳領縣三户二千九百七十八口八千三百四十三¶
至京師五千五百三十九里至東都四千七百五里南¶
至欽州三百五十里西至巒州一百五十里北至貴州¶
二百六十里也¶
寕浦　&KR0650;州所治漢廣&KR0650;縣地属&KR0650;平郡吳分置寕浦¶
郡晉宋齊不改梁分置簡陽郡隋平陳郡並廢置簡州¶
<pb:KR2a0026_WYG_041-84a>¶
不改&KR0774;帝廢州置寕浦縣欎林郡武徳復置改為横州¶
　從化　漢髙梁縣地属合浦縣武徳四年分寕浦置¶
淳風縣貞觀元年改為從化也　樂山　漢髙梁縣地¶
隋置樂山縣¶
田州　土地與邕州同失廢置年月疑是開元中置天¶
寳元年改為横山郡乾元元年復為田州舊領縣五户¶
四千一百六十八舊圗無四至州郡及兩京道里數¶
都救　恵性　武籠　横山　如賴　並與州同置也¶
嚴州　秦桂林郡地後為獠所據乾封元年招致生獠¶
<pb:KR2a0026_WYG_041-84b>¶
置嚴州及三縣天寳元年改為脩徳郡乾元元年改為¶
嚴州領縣三户一千八百五十九口七千五十一至京¶
師五千三百二十七里至東都四千八百九十三里東¶
北至闕州三百四十里東南接象州界西北接澄州界¶
也¶
夾賔　州所治也　循徳　歸化　與州同置¶
山州　失起置年月天寳元年改為龍池郡乾元元年¶
<pb:KR2a0026_WYG_041-85a>¶
復為山州領縣二户一千三百二十無四至及京洛里¶
數¶
龍池　州所治也¶
巒州　秦桂林郡唐置淳化失起置年月天寳元年改¶
為永定郡乾元元年復為淳州永貞元年改為巒州也¶
領縣三戸七百七十口三千八百三至京師五千三百¶
里至東都四千九百里南至横州一百四十里西至邕¶
州三百里北至賔州二百五十五里¶
永定　州所治也　武羅　靈竹　二縣與州同置¶
<pb:KR2a0026_WYG_041-85b>¶
羅州　隋高凉郡之石龍縣地武徳五年於縣置羅州¶
領石龍吳川陵羅梁龍辯南河石城招義零緣慈亷羅¶
肥十一縣六年移羅川於石城縣於舊所置南石州割¶
石龍陵羅龍化羅辯慈廉羅肥属南石州天寳元年改¶
羅州為招義郡乾元元年復為羅州舊領縣五户五千¶
四百六十口八千四十一至京師六千五百二十二里¶
至東都五千七百五里東至大海一百三十九里南至¶
<pb:KR2a0026_WYG_041-86a>¶
雷州二百五十里西至廉州二百五十里北至辯州一¶
百五十里西南至零縁縣大海一百二十里西北至白¶
州二百三十里東北至新州五十里¶
石城　州所治漢合浦郡地宋将檀道濟於陵羅江口¶
築石城因置羅州属髙凉郡唐復置羅州於縣　吳川¶
　隋義　招義　武徳五年析石龍縣置也　南河¶
武徳五年析石龍縣置也¶
潘州下　隋合浦郡之定川縣武徳四年置南宕州領¶
南昌定川鄰川思城温水宕川六縣治南昌縣貞觀六¶
<pb:KR2a0026_WYG_041-86b>¶
年移治定川八年改為潘州仍廢思城縣天寳元年改¶
為南潘郡乾元元年復為潘州也舊領縣五户一萬七¶
百四十八天寳後領縣三户四千三百口八千九百六¶
十七至西京七千一百六十一里至東都六千三百八¶
十九里至髙州九十里南至大海五十六里至辯州一¶
百二十里北至竇州一百五十一里¶
茂名　州所治古西甌駱越地秦属桂林郡漢為合浦¶
<pb:KR2a0026_WYG_041-87a>¶
郡之地隋治定川縣武徳四年平嶺表於縣置宕州改¶
為潘州仍改縣茂名也　南巴　隋廢縣武徳五年置¶
　潘州　以縣水為名武徳五年分置也¶
¶
容管十州在桂管西南¶
¶
容州下都督府　隋合浦郡之北流縣武徳四年平蕭¶
銑置銅州領北流豪石宕昌渭龍南流陵城普寕新安¶
八縣貞觀元年改為容州以容山為名十一年省新安¶
縣開元中升為都督府天寳元年改為普寕郡乾元元¶
年復為容州都督府仍舊置防禦經略招討等使以刺¶
<pb:KR2a0026_WYG_041-87b>¶
史領之刺史充經略軍使管鎮兵一千一百人衣糧稅¶
本管自給舊領縣七户八千八百九十天寳後領縣五¶
户四千九百七十口一萬七千八十七至京師五千九¶
百一十里至東都五千四百八十五里東至藤州二百¶
五十九里南至竇州二百里西至禺州十五里北至龔¶
州二百里西至隋建縣一百九十里西北至黨州一百¶
五十里東北接義州界¶
<pb:KR2a0026_WYG_041-88a>¶
北流　州所治漢合浦縣地隋置北流縣縣南三十里¶
有兩石相對其間濶三十歩俗號鬼門關漢伏波将軍¶
馬援討林邑蠻路由於此立碑石龜尚在昔時趨交趾¶
皆由北關其南尤多瘴癘去者罕得生還諺曰鬼門關¶
十人九不還其土少鐵以䃕石燒為器以烹魚鮭北人¶
名五侯燋石一經火久之不冷即今之滑石也亦名冷¶
石　普寕　隋置　陵城　武徳四年析北流置　渭¶
龍　武徳四年析普寕置　欣道　新置¶
辯州下　隋高凉郡之石龍縣武徳五年置羅州移置¶
<pb:KR2a0026_WYG_041-88b>¶
石城於舊所置南石州領石龍陵羅龍化羅辯慈廉羅¶
肥六縣貞觀九年改石南州為辯州省慈廉羅肥二縣¶
天寳元年改陵水郡乾元元年復為辯州也舊領縣四¶
户一萬三百五十天寳後領縣三户四千八百五十八¶
口一萬六千二百九至京師五千七百一十八里至東¶
都五千三百七十里東至廣州一千一百四十四里南¶
至羅州吳川縣界五十里南至白州博白縣二百三十¶
<pb:KR2a0026_WYG_041-89a>¶
里北至禺州三百八十二里南至潘州四十里西南至¶
羅州一百五十里西北至白州三百里¶
石龍　州所治漢髙凉縣地属合浦郡秦象郡地武徳¶
五年属羅州六年改属辯州陵羅武徳五年置羅州六¶
年改為南石州也　龍化　武徳五年分置也¶
白州下　隋合浦郡之合浦縣地武徳四年置南州領¶
博白郎平周羅龍豪淳良建寕六縣六年改為白州貞¶
觀十二年省郎平淳良二縣天寳元年改為南昌郡乾¶
元元年復為白州舊領縣四户八千二百六天寳領縣¶
<pb:KR2a0026_WYG_041-89b>¶
五户二千五百七十四口九千四百九十八至京師六¶
千一百七十五里至東都五千九百一十九里東至辯¶
州二百里南至羅州二百二十里西至州界郎平山八¶
十里北至牢州一百里西南至廣州二百里東北至禺¶
州二百里¶
博白　州所治漢合浦郡地武徳五年析合浦縣置¶
建寕　武徳四年析合浦縣置貞觀十二年省淳良併¶
<pb:KR2a0026_WYG_041-90a>¶
入　周羅　武徳四年析合浦置　龍豪　武徳四年¶
析合浦置　南昌　隋縣舊属潘州又来属也¶
牢州下　本巴蜀徼外蠻夷地漢牂柯郡地武徳二年¶
置義州五年改為智州貞觀十二年改為牢州以牢石¶
為名天寳元年改為定川郡乾元元年復為牢州也舊¶
領縣三户一千六百四十一口一萬一千七百五十六¶
去京師與容州道里同東至容州一百二十五里南至¶
白州一百里西至&KR0650;林州一百一十里北至黨州一百¶
里¶
<pb:KR2a0026_WYG_041-90b>¶
南流　武徳四年析容州北流縣置属容州貞觀十一¶
年改智州為牢州以牢石為名牢石髙四十丈周二十¶
里在州界也　定川　宕川　貞觀十一年分南流置¶
也¶
欽州下　隋寕越郡武徳四年平蕭銑改為欽州總管¶
府管一府領欽江安京南賔遵化内亭五縣五年置如¶
和縣其年置五川南亭州並𨽻欽府以内亭遵化二縣¶
<pb:KR2a0026_WYG_041-91a>¶
属亭州貞觀元年罷都督府二年廢亭州復以内亭遵¶
化並来属十年省海平縣天寳元年改為寕越郡乾元¶
元年復為欽州也舊領縣七户一萬四千七十二口一¶
萬八千一百二十七天寳領縣五戸二千七百口一萬¶
一百四十六至京師五千二百五十一里東至嚴州四¶
百里南至大海二百五十里西至瀼州六百三十里至¶
横州三百五十里東南至廣州七百里西南至陵州六¶
百里西至容州三百五十里東北至貴州四百里¶
欽江　州所治漢合浦縣地宋分置宋夀郡及宋夀縣¶
<pb:KR2a0026_WYG_041-91b>¶
梁置安州隋改為欽州仍改宋夀縣為欽江煬帝改為¶
寕越郡皆治欽江也　保京　隋安京縣至徳二年改¶
為保京縣北十里安京山下有如和山似循州浮羅山¶
形勢　遵化　隋舊置　内亭　隋縣武徳五年於縣¶
置南亭州貞觀元年州廢復属欽州也　靈川　已上¶
縣並漢合浦縣也¶
禺州　隋合浦郡之定川縣武徳四年置南宕州領南¶
<pb:KR2a0026_WYG_041-92a>¶
昌定川陸川思城温水宕川六縣治南昌縣貞觀六年¶
移治定川八年改為潘州仍廢思城總章元年改為東¶
峩州移治峩石縣二年改為昌州天寳元年改為温水¶
郡乾元元年復為禺州舊領縣五户一萬七百四十八¶
天寳領縣四户三千一百八十至京師五千三百五十¶
里至東都五千里至義州一百九十里南至辯州三百¶
里西至白州二百里北至容州一百一十里¶
峩石　秦象郡地晉南昌郡之邊邑為禺州所治也¶
溫水　武徳四年析南昌置　陸川　隋廢縣武徳四¶
<pb:KR2a0026_WYG_041-92b>¶
年置　扶桑　武徳四年置¶
湯州下　秦象郡地唐置湯州失起置年月天寳元年¶
改為溫泉郡乾元元年復為湯州也領縣三無户口及¶
無兩京道里四至州府　湯泉　州所治也　淥水¶
羅韶　與州同置¶
瀼州下　貞觀十二年清平公李𢎞節遣欽州首領甯¶
師京尋劉方故道行逹交趾開拓夷獠置瀼州天寳元¶
<pb:KR2a0026_WYG_041-93a>¶
年改為臨潭郡乾元元年復為瀼州領縣四户一千六¶
百六十六無兩京地理東至欽州六百三十里北至容¶
州二百八十二里在安南府之東北&KR0650;林之西南¶
臨江　州所治也　波零　鵠山　𢎞逺　與州同置¶
嚴州下　土地與合浦郡同唐置巖州失起置年月天¶
寳元年改為安樂郡至徳二年改為常樂郡乾元元年¶
復為巖州領縣四户一千一百一十無兩京道里四至¶
州府也¶
常樂　本安樂縣至徳二年改州所治　思封　髙城¶
<pb:KR2a0026_WYG_041-93b>¶
　石巖　與州同置¶
古州　土地與瀼州同年置天寳元年改為樂古郡乾¶
元元年復為古州¶
¶
安南府在邕管之西¶
¶
安南都督府　隋交趾郡武徳五年改為交州總管府¶
管交峰愛仙鳶宋慈險道龍十州其交州領交趾懐徳¶
南定宋平四縣六年澄慈道宋並加南字七年又置玉¶
<pb:KR2a0026_WYG_041-94a>¶
州隷交府貞觀九年省南宋州以宋平縣省隆州以陸¶
平縣及朱鳶縣省龍州以龍編縣並𨽻交府仍省懐徳¶
縣及南慈州二年廢玉州入欽州六年改南道州為仙¶
州十一年廢仙州以平道縣来属今督交峰愛驩四州¶
調露元年八月改交州都督府為安南都䕶府大足元¶
年四月置武安州南登州並𨽻安南府至徳二年九月¶
改為鎮南都䕶府後為安南府刺史充都䕶管兵四千¶
二百舊領縣八户一萬七千五百二十三口八萬八千¶
七百八十八天寳領縣七戸二萬四千二百三十口九¶
<pb:KR2a0026_WYG_041-94b>¶
萬九千六百五十二至京都七千二百五十三里至東¶
都七千二百二十五里西至愛州界小黄江口水路四¶
百一十六里西南至長州界文陽縣靖江鎮一百五十¶
里西北至峰州嘉寕縣論江口水路一百五十里東至¶
朱鳶縣界小黄江口水路五百里北至朱鳶州阿勞江¶
口水路五百四十九里北至武平縣界武定江二百五¶
十二里東北至交趾縣界福生去十里也¶
<pb:KR2a0026_WYG_041-95a>¶
宋平　漢西捲(音拳)縣地属日南郡自漢至晉猶為西捲¶
縣宋置宋平郡及宋平縣隋平陳置交州煬帝改為交¶
趾刺史治龍編交州都䕶制諸蠻其海南諸國大抵在¶
交州南及西南居大海中洲上相去或三五百里三五¶
千里逺者二三萬里乗舶舉帆道里不可詳知自漢武¶
已来皆朝貢必由交趾之道武徳四年於宋平置宋州¶
領宋平𢎞義南定三縣五年又分宋平置交趾懐徳二¶
縣自貞觀元年廢南宋州以𢎞教懐徳交趾三縣省入¶
宋平縣移交趾縣名於漢故交趾城置以宋平南定二¶
<pb:KR2a0026_WYG_041-95b>¶
縣属交州　交趾　漢交趾郡之羸&KR1454;(二字並音来口反)地隋¶
為交趾縣取漢郡名武徳四年置慈廉烏延武立三縣¶
六年改為南慈州貞觀初州廢并廢三縣併入交趾¶
朱鳶　漢縣名交趾郡今縣吴軍平縣地舊置武平縣¶
龍編　漢交趾郡守治羸&KR1454;後漢問尚為交趾太守乃¶
移治龍編言立城之始有蛟龍盤編津之間因為城名¶
武徳四年於縣置龍川武寕平樂三縣貞觀初廢龍川¶
<pb:KR2a0026_WYG_041-96a>¶
以武寕平樂入龍編割属仙州十年廢仙州以龍編属¶
交州也　平道　漢封溪縣地又南齊置昌國縣南越¶
志交趾之地最為膏腴舊有君長日雄王其佐日雄侯¶
後蜀王将兵三萬討䧺王滅之蜀以其子為安陽王治¶
交趾其國地在今平道縣東其城九重周九里士庶蕃¶
阜尉佗在番禺遣兵攻之王有神弩一發殺越軍萬人¶
趙佗乃與之和以其子始為質安陽王以媚珠妻之子¶
始得弩毁之越兵至乃殺安陽王兼其地武徳四年於¶
縣置道州領平道昌國武平三縣六年改為南道州又¶
<pb:KR2a0026_WYG_041-96b>¶
改為仙州貞觀十年廢仙州以昌國入平道属交州¶
武平　吳置武平郡隋為縣本漢封溪縣後漢初麋冷¶
縣女子徴側叛攻䧟交趾馬援率師討之三年万平光¶
武乃増置望海封溪二縣即此也隋曰隆平武徳四年¶
改為武平¶
武峩州下　土地與交州同置武峩州失起置年月天¶
寳元年改為武峩郡乾元元年復為武峩州領縣五户¶
<pb:KR2a0026_WYG_041-97a>¶
一千八百五十無口無兩京道里及四至州府也¶
武峩　州所治也　武緣　武勞　梁山　皆與州同¶
置也¶
粤州下　土地與交州同唐置粤州失起置年月天寳¶
元年改為龍水郡乾元元年復為粤州領縣四無户口¶
數亦無兩京道里及四至州府也¶
龍水　州所治也　崖山　東璽　天河　皆與州同¶
置¶
芝州下　土地與交州同唐置芝州失起置年月天寳¶
<pb:KR2a0026_WYG_041-97b>¶
元年改為忻城郡乾元元年復為芝州領縣一　忻城¶
州所治無户口及兩京道里四至州府最逺𢙣處¶
愛州　隋九真郡武徳五年置愛州領九真松源楊山¶
安頂四縣又於州界分置積順永胥前真山七州改永¶
州為都州九年改積州為南陵州貞觀初廢都州入前¶
真州其年廢真胥二州入南陵州又廢安州以隆安縣¶
廢山州以建初縣並属州又廢楊山安頂二縣入九真¶
<pb:KR2a0026_WYG_041-98a>¶
縣改南陵州復為真州八年廢建初入隆安九年廢松¶
源入九真九年廢真州以胥浦軍安日南移風四縣属¶
愛州天寳元年改為九真郡乾元元年復為愛州九真¶
南與日南接界西接牂柯界北與巴蜀東北接與欎林¶
州山險溪洞所居舊領縣七户九千八十口三萬六千¶
五百一十九天寳領縣六戸一萬四千七百至京師八¶
千八百里至東都八千一百里在交州西不詳道里逺¶
近其南即驩州界¶
九真　漢武帝開置九真郡治於胥浦縣領居風都能¶
<pb:KR2a0026_WYG_041-98b>¶
餘發咸歡無功無編等今七縣九真縣即漢地吳改為¶
移風隋改為九真州所治自漢至南齊為九真郡梁置¶
愛州隋為九真郡　安順　隋舊武徳三年置順州又¶
分置東河建昌邊河並厲順州州廢及三縣皆併入安¶
順属愛州也　崇平　隋陸安縣武徳五年於縣置安¶
州及山州又分隆安立教山建道都掘三縣並属安州¶
領四縣又置岡山真潤古安西安建功五縣属山州貞¶
<pb:KR2a0026_WYG_041-99a>¶
觀元年廢安州及三縣又廢山州及五縣以隆安𨽻愛¶
州先天元年改為崇安至徳二年改為崇平　軍寕¶
隋軍安縣武徳五年於縣界置永州七年改為都州貞¶
觀元年改為前真州十年改属愛州至徳二年改為軍¶
寕　日南　漢属風地縣界有属風山上有風門常有¶
風其山出金牛往往夜見照耀十里時鬬則海水沸溢¶
有霹&KR0430;人家牛皆怖號曰神牛隋為日南縣　無編¶
漢舊縣属九真郡又有漢西于縣故城在今縣東所置¶
也¶
<pb:KR2a0026_WYG_041-99b>¶
福祿州下　土俗同九真郡之地後為生獠所據龍朔¶
三年智州刺史謝法成招慰生獠昆眀北樓及生獠等¶
七千餘落總章二年置福禄州以處之天寳元年改為¶
福祿郡至徳二年改為唐林郡乾元元年復為福禄州¶
領縣二無户口及兩京道里四至州郡¶
柔逺　州所治與州同置本名安逺至徳二年改為柔¶
逺也¶
<pb:KR2a0026_WYG_041-100a>¶
長州　土俗與九真同唐置長州失起置年月天寳元¶
年改為文陽郡乾元元年復為長州領縣四户六百四¶
十八無口及兩京道里四至州府也¶
文陽　銅蔡　長山　其常　皆與州同置¶
驩州　隋日南郡武徳五年置南徳州總管府領徳眀¶
智驩林源景海八州南徳州領六縣八年改為徳州貞¶
觀初改為驩州以舊驩州為演州二年置驩州都督府¶
領驩演眀智林源景海八州十二年廢眀源海三州天¶
寳元年改為日南郡乾元元年復為驩州也舊領縣六¶
<pb:KR2a0026_WYG_041-100b>¶
户六千五百七十九口一萬六千六百八十九天寳領¶
縣四户九千六百一十九口五萬八百一十八至京師¶
陸路一萬二千四百五十二里水路一萬七千里至東¶
都一萬一千五百九十五里水路一萬六千二百二十¶
里東至大海一百五十里南至林州一百五十里西至¶
環王國界八百里北至愛州界六百三里南至盡當郡¶
界四百里西北至靈跂江四百七十里東北至辯州五¶
<pb:KR2a0026_WYG_041-101a>¶
百二里¶
九徳　州所治古越裳氏國秦開百越此為象郡漢武¶
元鼎六年開交趾已南置日南郡治於朱吾領北景盧¶
容西捲象林五縣吴分日南置九徳郡晉宋齊因之隋¶
改為州廢九徳郡為縣今治也後漢遣馬援討林邑蠻¶
援自交趾循海隅開側道以避海從蕩昌縣南至九真¶
郡自九真至其國開陸路至日南郡又行四百餘里至¶
林邑國又南行二千餘里有西屠夷國鑄二銅柱於象¶
林南界與西屠夷分境以紀漢徳之盛其時以不能還¶
<pb:KR2a0026_WYG_041-101b>¶
者數十人留於其銅柱之下至隋乃有三百餘家南蠻¶
呼為馬留人其水路自安南府南海行三千餘里至林¶
邑計交趾至銅柱五千里　浦陽　晉置　懐驩　隋¶
為咸歡縣属九真郡武徳五年於縣置驩州領安人扶¶
演相景西源四縣治安人貞觀九年改為演州十三年¶
省相景縣入扶演二十六年廢演州其所管四縣廢入¶
咸驩後隋改為懐驩　越裳　吳置武徳五年於縣置¶
<pb:KR2a0026_WYG_041-102a>¶
眀州析置萬安眀𢎞眀定二縣𨽻之又分日南郡文谷¶
金寕二縣置智州領文谷新鎮闍員金寕四縣貞觀十¶
三年廢眀州越裳属智州後又廢智州以越裳属驩州¶
林州　隋林邑郡貞觀九年於綏懐林邑置林州寄治¶
於驩州南界今廢無名領縣三無户口去京師一萬¶
二千里¶
林邑　州所治漢武帝開百越於交趾郡南三千里置¶
日南郡領縣四治於朱吾其林邑即日南郡之象林縣¶
縣在南故曰日南郡南界四百里後漢時中原喪亂象¶
<pb:KR2a0026_WYG_041-102b>¶
林縣人區連殺縣令自稱林邑王後有范熊者代區連¶
相傳累世遂為林邑國其地皆開北户以向日晉武時¶
范氏入貢東晉末范攻䧟日南郡告交州刺史告蕃求¶
以日南郡北界横山為界其後又䧟九真郡自是屢㓂¶
交趾南界至貞觀中其主脩職貢乃於驩州南僑置林¶
邑郡以羈縻之非正林邑國　金龍　隋文帝時遣大¶
将劉方率兵萬人自交趾南伐林邑國敗之其王梵志¶
<pb:KR2a0026_WYG_041-103a>¶
遁走方收其廟主一十八人皆鑄金為之方盡虜其人¶
空其地乃班師因方得其龍乃為縣名　海界　三縣¶
並貞觀九年置¶
景州　隋北景郡貞觀二年置南景州寄治驩州南界¶
八年改為景州後亦廢無其名領縣三無户口至京師¶
一萬一千五百里　北景　漢縣名属日南郡在安南¶
府南三千里北景在南晉将灌邃攻林邑王范佛破其¶
國遂於其國五月五日立表北景在表南九寸一分故¶
自北景已南皆北户以向日也北字或单為七¶
<pb:KR2a0026_WYG_041-103b>¶
由文　貞觀二年置也　朱吾　漢日南郡所治之縣¶
也前志曰朱吾人不粒食依魚資魚為生託去朱吾在¶
日南郡北僑立名也¶
峰州下　隋交趾郡之嘉寕縣武徳四年置峰州領嘉¶
寕新昌安仁竹輅石堤封溪六縣貞觀元年廢石堤封¶
溪入嘉寕竹輅入新昌天寳元年改為承化郡乾元元¶
年復為峰州也舊領縣三户五千四百四十四口六千¶
<pb:KR2a0026_WYG_041-104a>¶
四百三十五天寳領縣五户一千九百二十州在安南¶
府西北至京師七千七百一十里¶
嘉寕　州所治漢麋冷縣地属交趾郡古交朗夷之地¶
秦属象郡吴分交趾置新興郡晉改為新昌宋齊因之¶
改為興州隋初改為華州煬帝廢併入交趾武徳復置¶
峰州也¶
承化　新昌　嵩山　珠綠　嵩山珠綠新置¶
陸州　隋寕越郡之玉山縣武徳五年置玉山領安海¶
海平二縣貞觀二年廢玉州上元二年復置改為陸州¶
<pb:KR2a0026_WYG_041-104b>¶
以州界山為名天寳元年改為玉山郡乾元元年復為¶
陸州領縣三户四百九十四口二千六百七十四至京¶
師七千二十六里至東都七千里東至亷州界三百里¶
南至大海北至思州七百六十二里東南際大海西南¶
至當州寕海二百四十里也¶
烏雷　州所治也　華清　舊玉山縣天寳年改　寕¶
海　舊安海縣至徳二年改為寕海縣也¶
<pb:KR2a0026_WYG_041-105a>¶
廉州下　隋合浦郡武徳五年置越州領合浦其年置¶
安昌髙城大廉大都五縣貞觀六年置珠池其年改大¶
都属白州八年改越州為姜州十二年廢姜州入封山¶
東羅菜龍三縣来属十二年廢安昌珠池二縣入合浦¶
廢髙城入蔡龍天寳元年改為合浦郡乾元元年復為¶
廉州舊領縣五户一千五百二十二天寳戸二千三十¶
二口一萬三千二十九至京師六千五百四十七里至¶
東都五千八百三十六里東至白州二百里南至羅州¶
三百五十里西北至安南府一千里北至領州七百里¶
<pb:KR2a0026_WYG_041-105b>¶
合浦　漢縣属合浦郡秦之象郡地吳改為珠官宋分¶
置臨鄣郡及越州領郡三治於此時西江都䕶陳伯紹¶
為刺史始立州鎮鑿山為城以威俚獠隋改為祿州及¶
為合州又改為合浦唐置廉州大海在西南一百六十¶
里有珠母海郡人採珠之所云合浦也州界有瘴江名¶
合浦江也　封山　隋縣武徳五年置姜州領封山東¶
羅蔡龍三縣貞觀十年廢州以三縣入廉州　蔡龍¶
<pb:KR2a0026_WYG_041-106a>¶
武徳五年分置也　大廉　武徳五年置四縣皆合浦¶
縣地¶
雷州下　隋合浦郡之海康縣武徳五年平蕭銑置南¶
合州領海康隋康鐵杷椹川四縣貞觀元年改為東合¶
州二年改隋康為徐聞縣八年改東合州為雷州天寳¶
元年改為海康郡乾元元年復為雷州也舊領縣四戶¶
二千四百五十八天寳領縣三户四千三百二十口二¶
萬五百七十二至京師六千五百一十二里至東都五¶
千九百三十一里東至大海二十里西至大海一百里¶
<pb:KR2a0026_WYG_041-106b>¶
東南至大海十五里西南至大海一百里隔海至崖州¶
四百三十里東北及西北與羅州接界¶
海康　漢徐聞縣地属合浦郡秦象郡地梁分置南合¶
州隋去南字&KR0774;帝廢合州置海康縣　遂溪　舊齊鐵¶
杷椹川二縣後廢改為遂溪也　徐聞　漢縣名隋置¶
貞觀二年改為徐聞漢志曰合浦郡徐聞南入海達珠¶
崖郡即此縣¶
<pb:KR2a0026_WYG_041-107a>¶
籠州　貞觀十二年清平公李𢎞節遣龔州大同縣人¶
龔固興招慰生蠻置籠州天寳元年改為扶南郡乾元¶
元年復為扶州領縣七户三千六百六十七無四至州¶
縣兩京道里扶南國在日南郡之南海西大島中去日¶
南郡約七千里在林邑國西三千里其王貞觀中遣使¶
朝貢故籠州招置之遥取其名非正扶南國也¶
武勒　州所治　武禮　羅龍　扶南　龍賴　武觀¶
　武江　皆與州同置¶
環州下　貞觀十二年清平公李𢎞節開拓生蠻置環¶
<pb:KR2a0026_WYG_041-107b>¶
州以環國為名天寳元年改為平郡乾元元年復為環¶
州領縣八無户口及兩京道里并四至州府¶
正平　州所治　福零　龍源　饒勉　思恩　武石¶
　歌良　䝉都　與州同置¶
徳化州　永泰二年四月於安南府西界牂柯南界置¶
領縣二　徳化　歸義　與州同置¶
郎茫州　永泰二年四月於安南府西界置領　縣二¶
<pb:KR2a0026_WYG_041-108a>¶
　龍然福守　與州同置¶
崖州下　隋珠崖郡武徳四年平蕭銑置崖州領舍城¶
平昌澄邁顔羅臨機五縣貞觀元年置都督府督儋振¶
三州其年改為顔城平昌為文昌三年割儋州属廣府¶
五年又置瓊州十三年廢瓊州以臨機萬安三縣来属¶
天寳元年改為珠崖郡乾元元年復為崖州在廣府東¶
南舊領縣七户六千六百四十六天寳户十一鄉至京¶
師七千四百六十里至東都六千三百里廣府東南二¶
千餘里雷州徐聞縣南舟行渡大海四百三十里達崖¶
<pb:KR2a0026_WYG_041-108b>¶
州漢武帝元封元年遣使自徐聞南入海得大洲東西¶
南北方一千里略以為珠崖儋耳二郡民以布單如被¶
穿中從頭穿之民種禾稻紵麻女子蠶織無馬與虎有¶
牛羊豕雞犬兵則矛盾木弓行矢骨鏃郡縣吏卒多侵¶
淩之故率數嵗一反昭帝省儋耳併珠崖元帝用賈捐¶
之之言乃棄之唐武徳初復析珠崖郡置儋瓊振萬安¶
五郡於崖州置都督府領之後廢都督隷廣州經略使¶
<pb:KR2a0026_WYG_041-109a>¶
後又改隷安南都䕶府也¶
舍城　州所治隋舊縣其崖儋振瓊萬安五州都在海¶
中洲之上方千里四面抵海北渡海揚帆一日一夜至¶
雷州也澄邁　隋縣　文昌　武徳五年置平昌縣貞¶
觀元年改為文昌¶
儋州下　隋儋耳郡武徳五年置儋州領義倫昌化感¶
恩富羅四縣貞觀元年分昌化置普安天寳元年改為¶
昌化郡乾元元年復為儋州也舊領縣五户三千九百¶
五十六天寳户三千三百九至京師七千四百四十二¶
<pb:KR2a0026_WYG_041-109b>¶
里與崖州同在海中洲上東至振州四百里¶
義倫　本漢儋耳郡城即此縣隋為義倫縣州所治也¶
昌化　隋縣　感恩　洛塲　新置　富羅　隋之毗¶
善縣　武徳五年改置¶
瓊州　本隋珠崖郡之瓊山縣貞觀五年置瓊州領瓊¶
山萬安二縣其年又割崖臨機来属十三年廢瓊州以¶
属崖州尋復置瓊州領曽口樂會顔羅三縣天寳元年¶
<pb:KR2a0026_WYG_041-110a>¶
改為瓊山郡乾元元年復為瓊州貞元五年十月嶺南¶
節度使李復奏曰瓊州本𨽻廣府管内乾封年山洞草¶
賊反叛遂兹淪䧟至今一百餘年臣令判官姜孟京崖¶
州刺史張少逸併力討除今已収復舊城且令降人權¶
立城相保以瓊州控壓賊洞請昇為下都督府加瓊崖¶
振儋萬等五州招討遊奕使其崖州都督請停從之領¶
縣五户六百四十九兩京與崖州道里相類西南至振¶
州四百五十里與崖州同在大海中也¶
瓊山　州所治貞元七年十一月省容瓊縣併入　臨¶
<pb:KR2a0026_WYG_041-110b>¶
髙　本属崖州貞觀七年割属瓊州　曽口　樂㑹¶
顔羅　後漸析置¶
振州　隋臨振郡武徳五年置振州天寳元年改為臨¶
振郡乾元元年復為振州也領縣四户八百一十九口¶
二千八百二十一至京師八千六百六里至東都七千¶
七百九十七里東至萬安州陵水縣一百六十里南至¶
大海西北至儋州四百二十里北至瓊州四百五十里¶
<pb:KR2a0026_WYG_041-111a>¶
東南至大海二十七里西南至大海千里西北至延徳¶
縣九十里與崖州同在大海洲中¶
寕逺　州所治隋舊　延徳　隋縣　吉陽　貞觀二¶
年分延徳置　臨川　隋縣　范屯　新置¶
萬安州　與崖儋同在大海洲中唐置萬安州失起置¶
年月天寳元年改為萬安郡至徳二年改為萬全郡乾¶
元元年復為萬安州領縣四無户口西接振州界兩京¶
道里與振州相類也¶
萬安　州所治至徳二年改為萬全後復置　陵水¶
<pb:KR2a0026_WYG_041-111b>¶
富雲　博遼　與州同置¶
赤土國　州南渡海便風十四日至雞籠島即至其國¶
赤海中之一洲¶
丹丹國　振州東南海中之一洲舟行十日至¶
　舊唐書卷四十一¶
<pb:KR2a0026_WYG_041-112a>¶
　舊唐書卷四十一考證¶
地理志四綿州鹽泉縣鹽泉武徳三年分涪城置○新¶
　書析魏城置¶
綿州西昌縣本隋金山縣隋末廢○沈炳震曰按金山¶
　武徳七年廢非隋末也¶
閬州○舊書属劍南道新書属山南西道¶
果州○舊書属劍南道新書属山南西道¶
普州崇龕縣崇龕後周隆龕城○新書作龍龕¶
卭州顯慶三年移州治於臨卭○新書作二年¶
<pb:KR2a0026_WYG_041-112b>¶
雅州儀鳳四年置飛越大渡二縣○新書作二年置大¶
　渡縣長安二年省¶
黎州飛越縣儀鳳四年分漢源于飛越水置縣○新書¶
　作二年¶
翼州○沈炳震曰舊書領衛山翼水雞川昭徳四縣無¶
　峩和新書領衛山翼水峩和三縣無雞川昭徳互異¶
維州○沈炳震曰舊書領薛城小封二縣新書有薛城¶
<pb:KR2a0026_WYG_041-113a>¶
　通化歸化三縣通化即小封後更名者惟多歸化一¶
　縣¶
黎州○沈炳震曰此州祗領梁水絳二縣與前黎水領¶
　漢源飛越通望三縣兼統制五十四羈縻州者大小¶
　逈别盖名同而地各異者也¶
姚州國忠命鮮于仲通興師十萬渡瀘討之大為羅鳳¶
　所敗○沈炳震曰按本文下云鎮蜀蠻帥異牟尋歸¶
　國遂以韋臯為雲南安撫大使事與文不相聯属盖¶
　闕文也¶
<pb:KR2a0026_WYG_041-113b>¶
静州○領悉唐静居二縣新書多清道一縣¶
柘州○闕户口領縣¶
保州○領定廉歸順雲山三縣新書多安居一縣¶
真州○領真符雞川昭徳三縣新書多昭逺一縣¶
覇州○止領信安一縣新書領安信牙利保寕歸化四¶
　縣而信安又作安信互異二志未知孰是(以上劍南道)¶
韶州仁化湞昌二縣天寳後新置○新書光宅元年析¶
<pb:KR2a0026_WYG_041-114a>¶
　始興置(臣徳潛)按嶺南道中韶州後應及潮州舊書¶
　闕¶
康州武徳四年置康州○新書作六年¶
瀧州建水縣新置○沈炳震曰新書武徳五年曰永寕¶
　天寳元年更名建水是合二縣為一故領縣四也舊¶
　書各為一縣故領縣五¶
髙州隋髙梁郡○新書作髙凉¶
保定縣舊保安縣至徳二年改為保定○新書本連江¶
　開元五年曰保寕至徳二載改据通鑑當從舊書¶
<pb:KR2a0026_WYG_041-114b>¶
藤州領鐔津感義義昌三縣○新書多寕風一縣¶
富州馬江縣隋開江縣長慶元年改為馬江○新書作¶
　長慶三年¶
貞觀中置鬱林州○新書麟徳二年析貴州之石南興¶
　徳鬱平置¶
平琴州○即新書黨州建中二年併入者也新書多撫¶
　安善勞善文寕仁四縣¶
<pb:KR2a0026_WYG_041-115a>¶
澄州領上林無虞賀水三縣○新書多止戈一縣¶
貞觀六年改為邕州○新書八年更名¶
貞觀元年改為容州○新書作貞觀八年¶
白州龍豪縣武徳四年析合浦置○新書龍豪属順州¶
禺州扶桑縣武徳四年置○新書作扶莱以扶莱水名¶
　之應從新書¶
愛州又分隆安立教山建道都掘三縣○都掘新書作¶
　都握¶
福禄州領柔逺一縣○新書多唐林福祿二縣(以上嶺南道)¶
<pb:KR2a0026_WYG_041-115b>¶
　舊唐書卷四十一考證¶
