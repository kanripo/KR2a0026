# -*- mode: mandoku-view -*-
#+TITLE: 舊唐書
#+DATE: 2018-03-31 09:03:18.578605
#+PROPERTY: ID KR2a0026
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷五十四
<pb:KR2a0026_WYG_054-1a>¶
欽定四庫全書¶
　舊唐書卷五十四¶
後晉司空同中書門下平章事劉　　昫撰¶
¶
　列傳第四¶
¶
王世充　　　　　　竇建徳¶
¶
王世充字行滿本姓支西域胡人也寓居新豐祖支頽¶
耨早死父収隨母嫁霸城王氏因冐姓焉仕至汴州長¶
史世充頗渉經史尤好兵法及龜策推歩之術開皇中¶
以軍功拜儀同累轉兵部貟外郎善敷奏明習法律然¶
<pb:KR2a0026_WYG_054-1b>¶
舞㺯文法髙下其心或有駮難之者世充利口餙非辭¶
議鋒起衆雖知其不可而莫能屈大業中累遷江都丞¶
兼領江都宫監時煬帝數幸江都世充善候人主顔色¶
阿諛順㫖每入言事帝必稱善乃雕飾池䑓隂奏逺方¶
珍物以媚於帝由是益昵之世充知隋政将亂隂結豪¶
俊多收羣心有繫獄抵罪皆枉法出之以樹私恩及楊¶
玄感作亂吴人朱燮晉陵人管崇起兵江南以應之自¶
<pb:KR2a0026_WYG_054-2a>¶
稱将軍擁衆十餘萬隋遣将軍吐萬緒魚俱羅等討之¶
不尅世充為其偏将募江都萬餘人頻擊破之每有剋¶
㨗必歸功於下所獲軍實皆推與士卒由此人争為用¶
功最居多十年齊郡賊帥孟讓自長白山宼掠諸郡至¶
盱眙有衆十餘萬世充以兵拒之保都梁山為五柵相¶
持不戰乃倡言兵走羸師自弱讓笑曰王世充文法小¶
吏安能領兵吾今生縛取之皷行而入江都時百姓皆¶
入壁野無所掠賊衆漸餒又苦柵當其道不得南侵即¶
分兵圍五柵世充每日擊之陽不利走還入柵如是數¶
<pb:KR2a0026_WYG_054-2b>¶
日讓益輕之乃稍分人於南方抄畧留兵纔足以圍柵世¶
充知其懈乃於營中夷竈撤幕設方陣四面外向毁柵¶
而出奮擊大破之讓以數十騎遁去斬首萬餘級俘虜¶
十餘萬人煬帝以世充有将帥才畧復遣領兵討諸小¶
盗所向盡平十一年突厥圍煬帝於鴈門世充盡發江¶
都人将往赴難在軍中蓬首垢面悲泣無度曉夜不觧¶
甲藉草而卧煬帝聞之以為忠益信任之十二年遷江¶
<pb:KR2a0026_WYG_054-3a>¶
都通守時厭次人格謙為盗數年兵十餘萬在豆子䴚¶
中為太僕卿楊義臣所殺世充帥師擊其餘衆破之又¶
擊盧明月於南陽虜獲數萬後還江都煬帝大悦自執¶
杯酒以賜之及李宻攻陷洛口倉進逼東都煬帝特詔¶
世充大發兵於洛口拒宻前後百餘戰未有勝負又遣¶
就軍拜世充為将軍趣令破賊世充引軍渡洛水與李¶
宻戰世充軍敗績溺死者萬餘人乃率餘衆歸河陽時¶
天寒大雪兵士在道凍死者又數萬人北至河陽纔以¶
千數世充自繫獄請罪越王侗遣使赦之徵還洛陽置¶
<pb:KR2a0026_WYG_054-3b>¶
營於含嘉倉城收合亾散復得萬餘人俄而宇文化及¶
作難太府卿元文都武衛将軍皇甫無逸右司郎中盧¶
楚奉越王侗嗣位於東都拜世充為吏部尚書封鄭國¶
公文都謂楚等曰今化及弑逆讎恥未報吾雖志在枕¶
戈而力所不及為國計者莫如以尊官寵李宻以庫物¶
權㗖之使擊化及令両賊自鬬化及既破而宻之兵固¶
亦疲矣又其士卒得我之賞居我之官内外相親易為¶
<pb:KR2a0026_WYG_054-4a>¶
反間我師養力以乗其弊則宻亦可圗也楚等以為然¶
即日遣使拜宻為太尉尚書令令討化及宻遂稱臣奉¶
制以兵拒化及於黎陽每戰勝則遣使告㨗衆皆悦世¶
充獨謂其麾下諸将曰文都之輩刀筆吏耳吾觀其勢¶
必為李宻所擒且吾軍人每與宻戰殺其父兄子弟前¶
後已多一旦為之下吾屬無類矣出言以激怒其衆文¶
都知而大懼與楚等謀因世充入内伏甲而殺之期有¶
日矣納言叚達庸懦恐事不果遣其女聓張志以楚等¶
謀告世充其夜勒兵圍宫城将軍費曜田闍等拒戰於¶
<pb:KR2a0026_WYG_054-4b>¶
東太陽門外曜軍敗世充遂攻門而入無逸以單騎遁¶
走獲楚殺之時宫門閉世充遣人扣門言於侗曰元文¶
都等欲執皇帝降于李宻叚達知而告臣臣非敢反誅¶
反者耳初文都聞變入奉侗於乾陽殿陳兵衛之令将¶
帥乗城以拒難叚達矯侗命執文都送於世充至則亂¶
擊而死達又矯侗命開門以納世充世充悉遣人代宿¶
衛者然後入謁陳謝曰文都等無状謀相屠害事急為¶
<pb:KR2a0026_WYG_054-5a>¶
此不敢背國侗與之盟其日進拜尚書左僕射總督内¶
外諸軍事世充去含嘉城移居尚書省専宰朝政以其¶
兄世惲為内史令入居禁中子弟咸擁兵馬鎮諸城邑¶
未㡬李宻破化及還其勁兵良馬多戰死士卒疲倦世¶
充欲乗其弊而擊之恐人心不一乃假託鬼神言夢見¶
周公乃立祠於洛水遣巫宣言周公欲令僕射急討李¶
宻當有大功不則兵皆疫死世充兵多楚人俗信妖言¶
衆皆請戰世充簡練精勇得二萬餘人馬二千餘匹軍¶
於洛水南宻軍偃師北山上時宻新破化及有輕世充¶
<pb:KR2a0026_WYG_054-5b>¶
之心不設壁壘世充夜遣三百餘騎潛入北山伏谿谷¶
中令軍人秣馬蓐食遲明而薄宻宻出兵應之陣未成¶
列而両軍合戰其伏兵發乗髙而下馳壓宻營又縱火¶
㷊其廬舍宻軍潰降其将張童仁陳智畧進下偃師宻¶
走保洛口初世充兄世偉及子玄應隨化及至東郡宻¶
得而囚之於城中至是盡獲之又執宻長史邴元真妻¶
子司馬鄭䖍象之母及諸将子弟皆撫慰之各令潛呼¶
<pb:KR2a0026_WYG_054-6a>¶
其父兄世充進兵次洛口邴元真鄭䖍象等舉倉城以¶
應之宻以數十騎走河陽率餘衆入朝世充盡收其衆¶
振旅而還侗進拜世充太尉以尚書省為其府備置官¶
屬世充立三牓於府門之外一求文才學識堪濟世務¶
者一求武藝絶人摧鋒陷陣者一求能理冤枉擁抑不¶
申者於是上書陳事日有數百世充皆躬自省覽殷懃¶
慰勞好行小恵下至軍營騎士皆餙辭以誘之當時有¶
識者見其心口相違頗以懷貳世充嘗於侗前賜食還¶
家大嘔吐疑遇毒所致自是不復朝請與侗絶矣遣雲¶
<pb:KR2a0026_WYG_054-6b>¶
定興叚達入奏於侗請加九錫之禮二年三月遂䇿授¶
相國總百揆封鄭王加九錫備物有道士桓法嗣者自¶
言觧圗䜟乃上孔子閉房記畫作丈夫持一竿以驅羊¶
釋云隋楊姓也干一者王字也王居羊後明相國代隋¶
為帝也又取荘子人間世徳充符二篇上之法嗣釋曰¶
上篇言世下篇言充此即相國名矣明當徳被人間而¶
應符命為天子也世充大悦曰此天命也再拜受之即¶
<pb:KR2a0026_WYG_054-7a>¶
以法嗣為諌議大夫世充又羅取雜鳥書帛繫其頸自¶
言符命而散放之有彈射得鳥來而獻者亦拜官爵叚¶
達雲定興等入見於侗曰天命不常鄭王功徳甚盛願¶
陛下揖讓告禅遵唐虞之迹侗怒曰天下者髙祖之天¶
下若隋徳未衰此言不可發必天命有改亦何論於禪¶
讓公等皆是先朝舊臣忽有斯言朕復當何所望叚達¶
等莫不流涕世充又使人謂曰今海内未定湏得長君¶
待四方乂安復子明辟必若前盟義不違負四月假為¶
侗詔策禪位遣兄世惲廢侗於含凉殿世充僭即皇帝¶
<pb:KR2a0026_WYG_054-7b>¶
位建元曰開明國號鄭先封同姓王隆為淮陽王整為¶
東郡王楷為馮翊王素為樂安王次封叔瓊為陳王兄¶
世衡為秦王世偉為楚王世惲為齊王又封瓊子辯為¶
𣏌王衡子䖍夀為蔡王偉子弘烈為魏王行夲為荆王¶
琬為代王惲子仁則為唐王道誠為衛王道詢為趙王¶
道稜為燕王兄世師子太為宋王君度為越王立子玄¶
應為皇太子封子玄恕為漢王世充每聼朝必殷懃誨¶
<pb:KR2a0026_WYG_054-8a>¶
諭言辭重複千端萬緒百司奉事疲於聼受或輕騎逰¶
歴街衢亦不清道百姓但避路而已按轡徐行謂百姓¶
曰昔時天子深坐九重在下事情無由聞徹世充非貪¶
寳位本欲救時今當如一州刺史每事親覽當與士庶¶
共評朝政恐門禁有限慮致壅塞今止順天門外置座¶
聼朝又令西朝堂受抑屈東朝堂受直諫於是獻書上¶
事日有數百條疏既煩省覽難遍數日後不復更出五¶
月世充禮部尚書裴仁基及其子左輔大将軍行儼尚¶
書左丞宇文儒童等數十人謀誅世充復尊立侗事洩¶
<pb:KR2a0026_WYG_054-8b>¶
皆見害夷其三族六月世惲因勸世充害侗以絶衆望¶
世充遣其姪行本鴆殺侗謚曰恭皇帝其将軍羅士信¶
率其衆千餘人來降十月世充率衆東徇地至于滑州¶
仍以兵臨黎陽十一月竇建徳入世充之殷州殺掠居¶
人㷊燒積聚以報黎陽之役三年二月世充殿中監豆¶
盧達來降世充見衆心日離乃嚴刑峻制家一人逃者¶
無少長皆坐為戮父子兄弟夫妻許其相告而免之又¶
<pb:KR2a0026_WYG_054-9a>¶
令五家相保有全家叛去而隣人不覺者誅及四隣殺¶
人相繼其逃亾益甚至於樵採之人出入皆有限數公¶
私窘急皆不聊生又以宫城為大獄意有所忌即收繫¶
其人及家屬於宫中又每使諸将出外亦收其親屬質¶
於宫内囚者相次不減萬口既艱食餒死者日數十人¶
世充屯兵不散倉粟日盡城中人相食或握土置瓮中¶
用水淘汰沙石沉下取其上浮泥投以米屑作餅餌而¶
食之人皆體腫而脚弱枕倚於道路其尚書郎盧君業¶
郭子髙等皆死於溝壑七月秦王率兵攻之師至新安¶
<pb:KR2a0026_WYG_054-9b>¶
世充鎮堡相次來降八月秦王陳兵於青城宫世充悉¶
兵來拒隔澗而言曰隋末䘮亂天下分崩長安洛陽各¶
有分地世充唯願自守不敢西侵計熊榖二州相去非¶
逺若欲取之豈非度内既敦隣好所以不然王乃盛相¶
侵軼逺入吾地三崤之道千里饋糧以此出師未見其¶
可太宗謂曰四海之内皆承正朔唯公執迷獨阻聲敎¶
東都士庶亟請王師關中義勇感恩致力至尊重違衆¶
<pb:KR2a0026_WYG_054-10a>¶
願有斯弔伐若轉祸來降則富貴可保如欲相抗無假¶
多言世充無以報太宗分遣諸将攻其城鎮所至輒下¶
九月王君廓攻拔世充之轘轅縣東徇地至管城而還¶
於是河南州縣相次降附竇建徳自侵殷州之後與世¶
充遂結深隙信使斷絶十一月竇建徳又遣人結好并¶
陳救援之意世充乃遣其兄子琬及内史令長孫安世¶
報聘且乞師四年二月世充率兵出方諸門與王師相¶
抗世充軍敗因乗勝追之屯其城門世充歩卒不得入¶
驚散南走追斬數千級虜五千餘人世充從此不復敢¶
<pb:KR2a0026_WYG_054-10b>¶
出但嬰城自守以待建徳之援三月秦王擒建徳并王¶
琬長孫安世等于武牢逥至東都城下以示之且遣安¶
世入城使言敗状世充惶惑不知所為将潰圍而出南¶
走襄陽謀於諸将皆不荅乃率其将吏詣軍門請降於¶
是收其府庫頒賜将士世充黄門侍郎薛徳音以文檄¶
不遜先誅之次收世充黨與叚達楊注單雄信陽公卿¶
郭士衡郭什柱董濬張童仁朱粲等十餘人皆戮於洛¶
<pb:KR2a0026_WYG_054-11a>¶
渚之上秦王以世充至長安髙祖數其罪世充對曰計¶
臣之罪誠不容誅但陛下愛子秦王許臣不死髙祖乃¶
釋之與兄苪妻子同徙于蜀将行為讐人定州刺史獨¶
孤修所殺子玄應及兄世偉等在路謀叛伏誅世充自¶
簒位凡三年而滅¶
竇建徳貝州漳南人也少時頗以然諾為事嘗有鄉人¶
喪親家貧無以葬時建徳耕於田中聞而歎息遽輟耕¶
牛徃給䘮事由是大為鄉黨所稱初為里長犯法亾去¶
㑹赦得歸父卒送葬者千餘人凡有所贈皆讓而不受¶
<pb:KR2a0026_WYG_054-11b>¶
大業七年募人討髙麗本郡選勇敢尤異者以充小帥¶
遂補建徳為二百人長時山東大水人多流散同縣有¶
孫安祖家為水所漂妻子餒死縣以安祖驍勇亦選在¶
行中安祖辭貧白言漳南令令怒笞之安祖刺殺令亾¶
投建徳建徳舎之是嵗山東大飢建徳謂安祖曰文皇¶
帝時天下殷盛發百萬之衆以伐遼東尚為髙麗所敗¶
今水潦為災黎庶窮困而主上不恤親駕臨遼加以徃¶
<pb:KR2a0026_WYG_054-12a>¶
嵗西征瘡痍未復百姓疲弊累年之役行者不歸今重¶
發兵易可摇動丈夫不死當立大功豈可為逃亾之虜¶
也我知髙雞泊中廣大數百里莞蒲阻深可以逃難承¶
間而出虜掠足以自資既得聚人且觀時變必有大功¶
於天下矣安祖然其計建徳招誘逃兵及無産業者得¶
數百人令安祖率之入泊中為羣盗安祖自稱将軍鄃¶
人張金稱亦結聚得百人在河阻中修人髙士達又起¶
兵得千餘人在清河界中時諸盗徃來漳南者所過皆¶
殺掠居人㷊燒舎宅獨不入建徳之閭由是郡縣意建¶
<pb:KR2a0026_WYG_054-12b>¶
徳與賊徒交結收繫家屬無少長皆殺之建徳聞其家¶
被屠滅率麾下二百人亾歸士達自稱東海公以建徳¶
為司兵後安祖為張金稱所殺其兵數千人又盡歸于¶
建徳自此漸盛兵至萬餘人猶徃來髙雞泊中每傾身¶
接物與士卒均執勤苦由是能致人之死力十二年涿¶
郡通守郭絢率兵萬餘人來討士逹士達自以智略不¶
及建徳乃進為軍司馬咸以兵授焉建徳既初董衆欲¶
<pb:KR2a0026_WYG_054-13a>¶
立竒功以威羣賊請士達守輜重自簡精兵七千人以¶
拒絢詐為與士達有隙而叛之士達又宣言建徳背亾¶
而取虜獲婦人紿為建徳妻子於軍中殺之建徳偽遣¶
人遺絢書請降願為前驅破士達以自効絢信之即引¶
兵從建徳至長河界期與為盟共圗士達絢兵益懈而¶
不備建徳襲之大破絢軍殺畧數千人獲馬千餘匹絢¶
以數十騎遁走遣将追及於平原斬其首以獻士達由¶
是建徳之勢益振隋遣太僕卿楊義臣率兵萬餘人討¶
張金稱破之於清河所獲賊衆皆屠滅餘散在草澤間¶
<pb:KR2a0026_WYG_054-13b>¶
者復相聚而投建徳義臣乗勝至平原欲入髙雞泊中¶
建徳謂士達曰歴觀隋将善用兵者唯義臣耳新破金¶
稱逺來襲我其鋒不可當請引兵避之令其欲戰不得¶
空延嵗月将士疲倦乗便襲擊可有大功今欲爭鋒恐¶
公不能敵也士達不從其言因留建徳守壁自率精兵¶
逆撃義臣戰小勝而縱酒髙宴有輕義臣之心建徳聞¶
之曰東海公未能破賊而自矜大此禍至不久矣隋兵¶
<pb:KR2a0026_WYG_054-14a>¶
乗勝必長驅至此人心驚駭吾恐不全遂留人守壁自¶
率精銳百餘據險以防士達之敗後五日義臣果大破¶
士達於陣斬之乗勢追奔将圍建徳守兵既少聞士達¶
敗衆皆潰散建徳率百餘騎亾去行至饒陽觀其無守¶
備攻陷之撫循士衆人多願從又得三千餘兵初義臣¶
既殺士達以為建徳不足憂建徳復還平原収士達敗¶
兵之死者悉収葬焉為士達發䘮三軍皆縞素招集亾¶
卒得數千人軍復大振始自稱将軍初羣盗得隋官及¶
山東士子皆殺之唯建徳每獲士人必加恩遇初得饒¶
<pb:KR2a0026_WYG_054-14b>¶
陽縣長宋正本引為上客與叅謀議此後隋郡長吏稍¶
以城降之軍容益盛勝兵十餘萬人十三年正月築壇¶
埸於河間樂夀界中自稱長樂王年號丁丑署置官屬¶
七月隋遣右翊衛将軍薛世䧺率兵三萬來討之至河¶
間城南營於七里井建徳聞世䧺至選精兵數千人伏¶
河間南界澤中悉㧞諸城偽遁云亾入豆子䴚中世䧺¶
以為建徳畏已乃不設備建徳覘知之自率敢死士一¶
<pb:KR2a0026_WYG_054-15a>¶
千人襲擊世雄㑹雲霧晝晦両軍不辯隋軍大潰自相¶
踏藉死者萬餘世雄以數百騎而遁餘軍悉䧟於是建¶
徳進攻河間頻戰不下其後城中食盡又聞煬帝被弑¶
郡丞王琮率士吏發䘮建徳遣使弔之琮因使者請降¶
建徳退舎具饌以待焉琮率官屬素服面縛詣軍門建¶
徳親觧其縛與言隋亾之事琮俯伏悲哀建徳亦為之¶
泣諸賊帥或進言曰琮拒我久殺傷甚衆計窮方出今¶
請烹之建徳曰此義士也方加擢用以勵事君者安可¶
殺之徃在泊中共為小盗容可恣意殺人今欲安百姓¶
<pb:KR2a0026_WYG_054-15b>¶
以定天下何得害忠良乎因令軍中曰先與王琮有隙¶
者今敢動摇罪三族即日授琮瀛州刺史始都樂夀號¶
曰金城宫自是郡縣多下之武徳元年冬至日於金城¶
宫設㑹有五大鳥降于樂夀羣鳥數萬從之經日而去¶
因改年為五鳯有宗城人獻玄珪一枚景城丞孔徳紹¶
曰昔夏禹膺籙天錫玄珪今瑞與禹同宜稱夏國建徳¶
從之先是有上谷賊帥王湏㧞自號漫天王擁衆數萬入¶
<pb:KR2a0026_WYG_054-16a>¶
掠幽州中流矢而死其亞将魏刀兒代領其衆自號歴¶
山飛入據深澤有徒十萬建徳與之和刀兒因弛守備¶
建徳襲破之又盡并其地二年宇文化及僭號於魏縣¶
建徳謂其納言宋正本内史侍郎孔徳紹曰吾為隋之¶
百姓數十年矣隋為吾君二代矣今化及殺之大逆無¶
道此吾讎矣請與諸公討之何如徳紹曰今海内無主¶
英雄競逐大王以布衣而起漳浦隋郡縣官人莫不爭¶
歸附者以大王仗順而動義安天下也宇文化及與國¶
連姻父子兄弟受恩隋代身居不疑之地而行弑逆之¶
<pb:KR2a0026_WYG_054-16b>¶
禍簒隋自代乃天下之賊也此而不誅安用盟主建徳¶
稱善即日引兵討化及連戰大破之化及保聊城建徳¶
縱撞車抛石機巧絶妙四面攻城陷之建徳入城先謁¶
隋蕭皇后與語稱臣悉收弑煬帝元謀者宇文智及楊¶
士覧元武達許弘仁孟景集隋文武官對而斬之梟首¶
轅門之外化及并其二子同載以檻車至大陸縣斬之¶
建徳每平城破陣所得資財並散賞諸将一無所取又¶
<pb:KR2a0026_WYG_054-17a>¶
不噉肉常食唯有菜蔬脱粟之飯其妻曹氏不衣紈綺¶
所使婢妾纔十數人至此得宫人以千數並有容色應¶
時放散得隋文武官及驍果尚且一萬亦放散聼其所¶
去又以隋黄門侍郎裴矩為尚書左僕射兵部侍郎崔¶
君肅為侍中少府令何稠為工部尚書自餘隨才拜授¶
委以政事其有欲徃闗中及東都者亦恣聼之仍給其¶
衣糧以兵援之送出其境攻陷洺州虜刺史袁子幹遷¶
都于洺州號萬春宫遣使徃灌津祠竇青之墓置守冡¶
二十家又與王世充結好遣使朝隋越王侗於洛陽後¶
<pb:KR2a0026_WYG_054-17b>¶
世充廢侗自立乃絶之始自尊大建天子旌旗出警入¶
蹕下書言詔追謚隋煬帝為閔帝封齊王暕子政道為¶
鄖公然猶依倚突厥隋義成公主先嫁突厥及是遣使¶
迎蕭皇后建徳勒兵千餘騎送之入蕃又傳化及首以¶
獻公主既與突厥相連兵鋒益盛九月南侵相州河北¶
大使淮安王神通不能拒退奔黎陽相州䧟殺刺史呂¶
珉又進攻衛州䧟黎陽左武衛大将軍李世勣皇妹同¶
<pb:KR2a0026_WYG_054-18a>¶
安長公主及神通並為所虜滑州刺史王軌為奴所殺¶
携其首以奔建徳曰奴殺主為大逆我何可納之命立¶
斬奴而返軌首於滑州吏人感之即日而降齊濟二州¶
及兖州賊帥徐圎朗皆聞風而下建徳釋李世勣使其¶
領兵以鎮黎州三年正月世勣捨其父而逃歸執法者¶
請誅之建徳曰勣本唐臣為我所虜不忘其主迯還本¶
朝此忠臣也其父何罪竟不誅舎同安長公主及神通¶
於别舘待以客禮髙祖遣使與之連和建徳即遣公主¶
與使俱歸嘗破趙州執刺史張昻邢州刺史陳君賔大¶
<pb:KR2a0026_WYG_054-18b>¶
使張道源等以侵軼其境建徳将戮之其國子祭酒凌¶
敬進曰夫犬各吠非其主今隣人堅守力屈就擒此乃¶
忠確士也若加酷害何以勸大王之臣乎建徳盛怒曰¶
我至城下猶迷不降勞我師旅罪何可赦敬又曰今大¶
王使大将軍髙士興於易水抗禦羅藝兵纔至士興即¶
降大王之意復為可不建徳乃悟即命釋之其寛厚從¶
諫多此類也又遣士興進圍幽州攻之不剋退軍旅籠¶
<pb:KR2a0026_WYG_054-19a>¶
火城為藝所襲士興大潰先是其大将王伏寳多勇畧¶
功冠等倫羣帥嫉之或言其反建徳将殺之伏寳曰我¶
無罪也大王何聼讒言自斬左右手乎既殺之後用兵¶
多不利九月建徳自帥師圍幽州藝出兵與戰大破之¶
斬首千二百級藝兵頻勝而驕進襲其營建徳列陣於¶
營中填塹而出撃藝敗之建徳薄其城不剋遂歸洺州¶
其納言宋正本好直諫建徳又聼讒言殺之是後人以¶
為誡無復進言者由此政教益衰先曹州濟隂人孟海¶
公擁精兵三萬據周橋城以掠河南之地其年十一月¶
<pb:KR2a0026_WYG_054-19b>¶
建徳自率兵渡河以擊之時秦王攻王世充於洛陽建¶
徳中書舎人劉斌説建徳曰今唐有闗内鄭有河南夏¶
居河北此鼎足相持之勢也聞唐兵悉衆攻鄭首尾二¶
年鄭勢日蹙而唐兵不觧唐強鄭弱其勢必破鄭鄭破¶
則夏有齒寒之憂為大王計者莫若救鄭鄭拒其内夏¶
攻其外破之必矣若却唐全鄭此常保三分之勢也若¶
唐軍破後而鄭可圗則因而滅之總二國之衆乗唐軍¶
<pb:KR2a0026_WYG_054-20a>¶
之敗長驅西入京師可得而有此太平之基也建徳大¶
悦曰此良策矣適㑹世充遣使乞師于建徳即遣其職¶
方侍郎魏處繪入朝請觧世充之圍四年二月建徳尅¶
周橋虜海公留其将范願守曹州悉發海公及徐圎朗¶
之衆來救世充軍至滑州世充行臺僕射韓洪開城納¶
之遂進逼元州梁州管州皆陷之屯于滎陽三月秦王¶
入武牢進薄其營多所傷殺并擒其将殷秋石瓚時世¶
充弟世辯為徐州行䑓遣其将郭士衡領兵數千人從¶
之合衆十餘萬號為三十萬軍次成臯築宫于板渚以¶
<pb:KR2a0026_WYG_054-20b>¶
示必戰又遣間使約世充共為表裏經二月廹於武牢¶
不得進秦王遣将軍王君廓領輕騎千餘抄其糧運獲¶
其大将張青特虜獲甚衆建徳數不利人情危駭将帥¶
已下破孟海公皆有所獲思歸洺州凌敬進説曰宜悉¶
兵濟河攻取懷州河陽使重将居守更率衆鳴皷建旗¶
踰太行入上黨先聲後實傳檄而定漸趨壺口稍駭蒲¶
津収河東之地此策之上也行此必有三利一則入無¶
<pb:KR2a0026_WYG_054-21a>¶
人之境師有萬全二則拓土得兵三則鄭圍自觧建徳¶
将從之而世充之使長孫安世隂齎金玉㗖其諸将以¶
亂其謀衆咸進諫曰凌敬書生耳豈可與言戰乎建徳¶
從之退而謝敬曰今衆心甚鋭此天贊我矣因此决戰¶
必将大㨗已依衆議不得從公言也敬固爭建徳怒扶¶
出焉其妻曹氏又言於建徳曰祭酒之言可從大王何¶
不納也請自滏口之道乗唐國之虗連營漸進以取山¶
北又因突厥西抄闗中唐必還師以自救此則鄭圍觧¶
矣今頓兵武牢之下日月淹久徒為自苦事恐無功建¶
<pb:KR2a0026_WYG_054-21b>¶
徳曰此非女子所知也且鄭國懸命朝暮以待吾來既¶
許救之豈可見難而退示天下以不信也於是悉衆進¶
逼武牢官軍按甲挫其鋭及建徳結陣於汜水秦王遣¶
騎挑之建徳進軍而戰竇抗當之建徳少却秦王馳騎¶
深入反覆四五合然後大破之建徳中槍竄於牛口渚¶
車騎将軍白士讓楊武威生獲之先是軍中有童謡曰¶
豆入牛口勢不得久建徳行至牛口渚甚惡之果敗於¶
<pb:KR2a0026_WYG_054-22a>¶
此地建徳所領兵衆一時奔潰妻曹氏及其左僕射齊¶
善行将數百騎遁於洺州餘黨欲立建徳養子為主善¶
行曰夏王平定河朔士馬精強一朝被擒如此豈非天¶
命有所歸也不如委心請命無為塗炭生人遂以府庫¶
財物悉分士卒各令散去善行乃與建徳右僕射裴矩¶
行䑓曹旦及建徳妻率偽官屬舉山東之地奉傳國等¶
八璽來降七月秦王俘建徳至京師斬于長安市年四¶
十九自起軍至滅凡六嵗河北悉平其年劉黒闥復盗¶
據山東¶
<pb:KR2a0026_WYG_054-22b>¶
史臣曰世充姦人遭逢昬主上則諛佞詭俗以取榮名¶
下則強辯飾非以制羣論終行簒逆自恣陸梁安忍殺¶
人矯情馭衆凡所委任多是叛亾出降秦王不致顯戮¶
其為幸也多矣建徳義伏鄉閭盗據河朔撫馭士卒招¶
集賢良中絶世充終斬化及不殺徐盖生還神通沉機¶
英斷靡不有初及宋正本王伏寳被讒見害凌敬曹氏¶
陳謀不行遂至亾滅鮮克有終矣然天命有歸人謀不¶
<pb:KR2a0026_WYG_054-23a>¶
及¶
贊曰世充簒逆建徳愎諫二凶即誅中原弭亂¶
　舊唐書卷五十四¶
<pb:KR2a0026_WYG_054-23b>¶
<pb:KR2a0026_WYG_054-24a>¶
　舊唐書卷五十四考證¶
王世充傳進下偃師宻走保洛口○(臣宗萬)按革命記¶
　曰世充先於衆中覔得一人眉目状似李宻者隂畜¶
　之而不令出師至偃師城下與宻未大相接遽令數¶
　十騎馳将所畜人頭來云殺得李宻世充佯不信遣¶
　衆共㸔咸言是宻頭遂於城下勒兵擲於城中城中¶
　人亦言是宻頭也遂以城降通鑑云世充先索得一¶
　人貎類宻者縛而匿之戰方酣使牽以過陳前噪曰¶
　已獲李宻矣此盖從壺闗録也両書俱載其事而㣲¶
<pb:KR2a0026_WYG_054-24b>¶
　有異同傳獨不載故附識之¶
秦王以世充至長安髙祖釋之徙於蜀将行為讐人定¶
　州刺史獨孤脩所殺○新書作羽林将軍獨孤脩徳¶
　脩徳父機謀歸唐為世充所屠者也¶
竇建徳傳二年宇文化及僭號於魏縣○新書作武徳¶
　元年(臣宗萬)按通鑑化及聞王軌叛大懼引兵欲北¶
　其将陳智畧等皆降於宻化及以二萬衆北趣魏縣¶
<pb:KR2a0026_WYG_054-25a>¶
　時武徳元年七月也八月至魏自知必敗鴆殺秦王¶
　浩即皇帝位于魏縣據此當從新書元年為是¶
化及并其二子同載以檻車至大陸縣斬之○(臣宗萬)¶
　按隋書載之河間斬之通鑑至襄國斬之三書互異¶
　又按河洛記云建徳将化及并蕭后南陽公主隨軍¶
　於時襄國郡尚為隋守建徳因其廻兵欲攻之營于¶
　城下遣大理官引化及出營東南二里許宣令數其¶
　罪并二子同時受戮通鑑本諸此也¶
　舊唐書卷五十四考證¶
<pb:KR2a0026_WYG_054-25b>¶
