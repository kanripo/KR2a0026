# -*- mode: mandoku-view -*-
#+TITLE: 舊唐書
#+DATE: 2018-03-31 09:03:16.073922
#+PROPERTY: ID KR2a0026
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷五十五
<pb:KR2a0026_WYG_055-1a>¶
欽定四庫全書¶
　舊唐書卷五十五¶
後晉司空同中書門下平章事劉　　昫撰¶
¶
　列傳第五¶
¶
薛舉(子仁杲)　李軌　　　劉武周(苑君璋附)¶
¶
¶
髙開道　　　劉黒闥(徐圓朗)¶
¶
薛舉河東汾隂人也其父汪徙居金城舉容貎瓌偉凶¶
悍善射驍武絶倫家産鉅萬交結豪猾䧺於邊朔初為¶
金城府校尉大業末隴西羣盗蜂起百姓飢餒金城令¶
<pb:KR2a0026_WYG_055-1b>¶
郝瑗募得數千人使舉討捕授甲於郡中吏人咸集置¶
酒以饗士舉與其子仁杲及同謀者十三人於座中刼¶
瑗矯稱收捕反者因發兵囚郡縣官開倉以賑貧乏自¶
稱西秦覇王建元為秦興封仁杲為齊公少子仁越為¶
晉公有宗羅㬋者先聚黨為羣盗至是帥衆㑹之封為¶
義興公餘皆以次封拜掠官収馬招集羣盗兵鋒甚銳¶
所至皆下隋将皇甫綰屯兵一萬在枹罕舉選精銳二¶
<pb:KR2a0026_WYG_055-2a>¶
千人襲之與綰軍遇於赤岸陳兵未戰俄而風雨暴至¶
初風逆舉陣而綰不擊之忽返風正逆綰陣氣色昬昧¶
軍中擾亂舉䇿馬先登衆軍從之隋軍大潰遂䧟枹罕¶
時羌首鍾利俗擁兵二萬在岷山界盡以衆降舉兵遂¶
大振進仁杲為齊王授東道行軍元帥仁越為晉王兼¶
河州刺史羅睺為義興王以副仁杲總兵畧地又尅鄯¶
廓二州數日間盡有隴西之地衆至十三萬十三年秋¶
七月舉僣號於蘭州以妻鞠氏為皇后母為皇太后起¶
墳塋置陵邑立廟於城南其月舉陳兵數萬出拜墓禮¶
<pb:KR2a0026_WYG_055-2b>¶
畢大會仁杲進兵圍秦州仁越兵趨劒口至河池郡太¶
守蕭瑀拒退之舉命其将常仲興渡河擊李軌與軌将¶
李贇大戰于昌松仲興敗績全軍䧟於軌及仁杲尅秦¶
州舉自蘭州遷都之遣仁杲引軍㓂扶風郡汧源賊帥¶
唐弼率衆拒之兵不得進初弼起扶風立隴西李𢎞芝¶
為天子有徒十萬舉遣使招弼弼殺𢎞芝引軍從舉仁¶
杲因弼弛備襲破之並有其衆弼以數百騎遁免舉勢¶
<pb:KR2a0026_WYG_055-3a>¶
益張軍號三十萬将圗京師㑹義兵定關中遂留攻扶¶
風太宗帥師討敗之斬首數千級追奔至隴坻而還舉¶
又懼太宗踰隴追之乃問其衆曰古來天子有降事否¶
偽黄門侍郎禇亮曰昔越帝趙佗卒歸漢祖蜀主劉禪¶
亦仕晉朝近代蕭琮至今猶貴轉禍為福自古有之其¶
衛尉卿郝瑗趨而進曰皇帝失問褚亮之言又何悖也¶
昔漢祖屢經敗績蜀先主亟亾妻子戰之利害何代無¶
之安得一戰不㨗而為亾國之計也舉亦悔之荅曰聊¶
發此問試君等耳乃厚賞瑗引為謀主瑗又勸舉連結¶
<pb:KR2a0026_WYG_055-3b>¶
梁師都共為聲勢厚賂突厥餌其戎馬合從并力進逼¶
京師舉從其言與突厥莫賀咄設謀取京師莫賀咄設¶
許以兵隨之期有日矣㑹都水監宇文歆使于突厥歆¶
說莫賀咄設止其出兵故舉謀不行武徳元年豐州總¶
管張長遜進擊宗羅睺舉悉衆來援軍屯髙墌縱兵虜¶
掠至于豳岐之地太宗又率衆擊之軍次髙墌城度其¶
糧少意在速戰乃命深溝堅壁以老其師未及與戰㑹¶
<pb:KR2a0026_WYG_055-4a>¶
太宗不豫行軍長史劉文静殷開山請觀兵於髙墌西¶
南恃衆不設備為舉兵掩乗其後太宗聞之知其必敗¶
遽與書責之未至兩軍合戰竟為舉所敗死者十五六¶
大将慕容羅睺李安逺劉𢎞基皆陷于陣太宗歸于京¶
師舉軍取髙墌又遣仁杲進圍寕州郝瑗言於舉曰今¶
唐兵新破将帥並擒京師騷動可乗勝直取長安舉然¶
之臨發而舉疾召巫視之巫言唐兵為祟舉惡之未㡬¶
而死舉每破陣所獲士卒皆殺之殺人多㫁舌割鼻或¶
碓擣之其妻性又酷暴好鞭撻其下見人不勝痛而宛¶
<pb:KR2a0026_WYG_055-4b>¶
轉於地則埋其足纔露腹背而捶之由是人心不附仁¶
杲代董其衆偽諡舉為武皇帝未𦵏而仁杲滅仁杲舉¶
長子也多力善騎射軍中號為萬人敵然所至多殺人¶
納其妻妾獲庾信子立怒其不降磔於猛火之上漸割¶
以㗖軍士初㧞秦州悉召冨人倒懸之以醋灌鼻或杙¶
其丁竅以求金寳舉每誡之曰汝智略縱横足辦我家¶
事而傷於苛虐與物無恩終當覆我宗社舉死仁杲立¶
<pb:KR2a0026_WYG_055-5a>¶
於折墌城與諸将帥素多有隙及嗣位衆咸猜懼郝瑗¶
哭舉悲思因病不起自此兵勢日衰自劉文静為舉所¶
敗後髙祖命太宗率諸軍以擊仁杲師次髙墌而堅壁¶
不動諸将咸請戰太宗曰我士卒新敗銳氣猶少賊以¶
勝自驕必輕敵好鬬故且閉壁以折之待其氣衰而後¶
奮擊可一戰而破此萬全計也乃令軍中曰敢言戰者¶
斬相持者久之仁杲勇而無謀兼糧餽不屬将士稍離¶
其内史令翟長孫以其衆來降仁杲妹夫偽左僕射鍾¶
俱仇以河州歸國太宗知其可擊遣将軍龎玉擊賊将¶
<pb:KR2a0026_WYG_055-5b>¶
宗羅㬋於淺水原兩軍酣戰太宗以勁兵出賊不意奮¶
擊大破之乗勝進薄其折墌城仁杲窮蹙率偽百官開¶
門降太宗納之王師振旅以仁杲歸於京師及其首帥¶
數千人皆斬之舉父子相繼偽位至滅凡五年隴西平¶
李軌字處則武威姑臧人也有機辯頗窺書籍家冨於¶
財賑窮濟乏人亦稱之大業末為鷹&KR0045;府司馬時薛舉¶
作亂於金城軌與同郡曹珍關謹梁碩李贇安修仁等¶
<pb:KR2a0026_WYG_055-6a>¶
謀曰薛舉殘暴必來侵擾郡官庸怯無以禦之今冝同¶
心戮力保據河右以觀天下之事豈可束手於人妻子¶
分散乃謀共舉兵皆相讓莫肯為主曹珍曰常聞圗䜟¶
云李氏當王今軌在謀中豈非天命也遂拜賀之推以¶
為主軌令修仁夜率諸胡入内苑城建旗大呼軌於郭¶
下聚衆應之執縛隋虎賁郎将謝統師郡丞韋士政軌¶
自稱河西大涼王建元安樂署置官屬並擬開皇故事¶
初突厥曷娑那可汗率衆内屬遣弟闕達度闕設領部¶
落在㑹寕川中有二千餘騎至是自稱可汗來降于䡄¶
<pb:KR2a0026_WYG_055-6b>¶
武徳元年冬軌僣稱尊號以其子伯玉為皇太子長史¶
曹珍為左僕射謹等議欲盡殺隋官分其家産軌曰諸¶
人見逼為主便須稟吾處分義兵之起意在救焚今殺¶
人取物是為狂賊立計如此何以求濟乎廼署統師太¶
僕卿士政太府卿薛舉遣兵侵軌䡄遣其将李贇擊敗¶
于昌松斬首二千級盡虜其衆復議放還之贇言於軌¶
曰今竭力戰勝俘虜賊兵又縱放之還使資敵不如盡¶
<pb:KR2a0026_WYG_055-7a>¶
坑之軌曰不然若有天命自擒其主此輩士卒終為我¶
有若事不成留此何益遂遣之未㡬攻陷張掖燉煌西¶
平枹罕盡有河西五郡之地其年軌殺其吏部尚書梁¶
碩初軌之起也碩為謀主甚有智略衆咸憚之碩見諸¶
胡種落繁盛乃隂勸軌宜加防察與其户部尚書安修¶
仁由是有隙又軌子仲琰懷恨形於辭色修仁因之構¶
成碩罪更譖毁之云其欲反軌令齎鴆就宅殺焉是後¶
故人多疑懼之心膂從此稍離時髙祖方圗薛舉遣使¶
潛往涼州與之相結下璽書謂之為從弟軌大恱遣其¶
<pb:KR2a0026_WYG_055-7b>¶
弟懋入朝獻方物髙祖授懋大将軍遣還涼州又令鴻¶
臚少卿張侯徳持節冊拜為涼州總管封涼王給羽葆¶
皷吹一部軌召羣寮廷議曰今吾從兄膺受圗籙據有¶
京邑天命可知一姓不冝競立今去帝號受冊可乎曹¶
珍進曰隋失天下英雄競逐稱王號帝鼎峙𤓰分唐國¶
自據闗中大涼自處河右已為天子柰何受人官爵若¶
欲以小事大宜依蕭詧故事自稱梁帝而稱臣於周軌¶
<pb:KR2a0026_WYG_055-8a>¶
從之二年遣其尚書左丞鄧曉隨使者入朝表稱皇從¶
弟大涼皇帝臣軌而不受官時有胡巫惑之曰上帝當¶
遣玉女從天而降遂徵兵築䑓以候玉女多所縻費百¶
姓患之又屬年飢人相食軌傾家賑之私家罄盡不能¶
周遍又欲開倉給粟召衆議之珍等對曰國以人為本¶
本既不立國将傾危安可惜此倉粟而坐觀百姓之死¶
乎其故人皆云給粟為便謝統師等隋舊官人為軌所¶
獲雖被任使情猶不附每與羣胡相結引進朋黨排軌¶
舊人因其大餒欲離其衆乃詬珍曰百姓餓者自是弱¶
<pb:KR2a0026_WYG_055-8b>¶
人勇壮之士終不肯困國家倉粟湏備不虞豈可散之¶
以供小弱僕射茍恱人情殊非國計䡄以為然由是士¶
庶怨憤多欲叛之初安修仁之兄興貴先在長安表請¶
詣涼州招慰䡄髙祖謂曰李軌據河西之地連好吐谷¶
渾結援於突厥興兵討擊尚以為難豈單使所能致也¶
興貴對曰李軌凶強誠如聖㫖今若諭之以逆順曉之¶
以禍福彼則憑固負逺必不見從何則臣於涼州奕代¶
<pb:KR2a0026_WYG_055-9a>¶
豪望凡厥士庶靡不依附臣之弟為軌所信任職典樞¶
密者數十人以此候隙圗之易於反掌無不濟矣髙祖¶
從之興貴至涼州軌授以左右衛大将軍又問以自安¶
之術興貴諭之曰涼州僻逺人物凋殘勝兵雖餘十萬¶
開地不過千里既無險固又接蕃戎戎狄豺狼非我族¶
類此而可久實用為疑今大唐據有京邑略定中原攻¶
必取戰必勝是天所啓非人力焉今若舉河西之地委¶
質事之即漢家竇融未足為比軌黙然不答久之謂興¶
貴曰昔呉濞以江左之兵猶稱已為東帝我今以河右¶
<pb:KR2a0026_WYG_055-9b>¶
之衆豈得不為西帝彼雖強大其如帝何君與唐為計¶
誘引於我酬彼恩遇耳興貴懼乃偽謝曰竊聞富貴不¶
在故鄉有如衣錦夜行今合家子弟並蒙信任榮慶實¶
在一門豈敢興心更懷他志興貴知軌不可動乃與修¶
仁等潛謀引諸胡衆起兵圗軌将圍其城軌率歩騎千¶
餘出城拒戰先時有薛舉柱國奚道宜率羌兵三百人¶
亾奔于軌既許其刺史而不授之禮遇又薄深懷憤怨¶
<pb:KR2a0026_WYG_055-10a>¶
道宜率所部共修仁擊軌軌敗入城引兵登陴冀有外¶
救興貴宣言曰大唐使我來殺李軌不從者誅及三族¶
於是諸城老㓜皆出詣修仁䡄歎曰人心去矣天亾我¶
乎擕妻子上玉女臺置酒為别修仁執之以聞時鄧曉¶
尚在長安聞軌敗舞蹈稱慶髙祖數之曰汝委質於人¶
為使來此聞軌淪陷曽無蹙容茍悦朕情妄為慶躍既¶
不能留心於李軌何能盡節於朕乎竟廢而不齒軌尋¶
伏誅自起至滅三載河西悉平詔授興貴右武候大将¶
軍上柱國封涼國公食實封六百户賜帛萬叚修仁左¶
<pb:KR2a0026_WYG_055-10b>¶
武候大将軍封申國公并給田宅食實封六百户¶
劉武周河間景城人父匡徙家馬邑匡嘗與妻趙氏夜¶
坐庭中忽見一物状如雄雞流光燭地飛入趙氏懷振¶
衣無所見因而有娠遂生武周驍勇善射交通豪俠其¶
兄山伯毎誡之曰汝不擇交逰終當滅吾族也數詈辱¶
之武周因去家入洛為太僕楊義臣帳内募征遼東以¶
軍功授建節校尉還家為鷹揚府校尉太守王仁㳟以¶
<pb:KR2a0026_WYG_055-11a>¶
其州里之䧺甚見親遇每令率虞候屯於閣下因與仁¶
㳟侍兒私通恐事泄又見天下已亂隂懷異計乃宣言¶
於郡中曰今百姓飢餓死人相枕於野王府尹閉倉不¶
恤豈憂百姓之意乎以此激怒衆人皆發憤怨武周知¶
衆心摇動因稱疾不起鄉閭豪傑多來候問遂椎牛縱¶
酒大言曰盗賊若此壮士守志並死溝壑今倉内積粟¶
皆爛誰能與我取之諸豪傑皆許諾與同郡張萬嵗等¶
十餘人候仁㳟視事武周上謁萬嵗自後而入斬仁㳟¶
於郡廰持其首出徇郡中無敢動者於是開廪以賑窮¶
<pb:KR2a0026_WYG_055-11b>¶
乏馳檄境内其屬城皆歸之得兵萬餘人武周自稱太¶
守遣使附于突厥隋鴈門郡丞陳孝意虎賁将王智辯¶
合兵討之圍其桑乾鎮㑹突厥大至與武周共擊智辯¶
隋師敗績孝意奔還鴈門部人殺之以城降于武周於¶
是襲破樓煩郡進取汾陽宫獲隋宫人以賂突厥始畢¶
可汗以馬報之兵威益振乃攻陷定襄復歸于馬邑突¶
厥立武周為定楊可汗遺以狼頭纛因僭稱皇帝以妻¶
<pb:KR2a0026_WYG_055-12a>¶
沮氏為皇后建元為天興以衛士楊伏念為左僕射妹¶
壻同縣人苑君璋為内史令先是上谷人宋金剛有衆¶
萬餘人在易州界為羣盗定州賊帥魏刀兒與相表裏¶
後刀兒為竇建徳所滅金剛救之戰敗率餘衆四千人¶
奔武周武周聞金剛善用兵得之甚喜號為宋王委以¶
軍事中分家産遺之金剛亦深自結納遂出其妻請聘¶
武周之妹又說武周入圗晉陽南向以争天下武周授¶
金剛西南道大行䑓令率兵二萬人侵并州軍黄虵鎮¶
又引突厥之衆兵鋒甚盛襲破榆次縣進陷介州髙祖¶
<pb:KR2a0026_WYG_055-12b>¶
遣太常少卿李仲文率衆討之為賊所執一軍全沒仲¶
文後得逃還復遣右僕射裴寂拒之戰又敗績武周進¶
逼總管齊王元吉委城遁走武周遂據太原遣金剛進¶
攻晉州六日城陷右驍衛大将軍劉𢎞基沒于賊進取¶
澮州屬縣悉下夏縣人呂崇茂殺縣令自號魏王以應¶
賊河東賊帥王行本又密與金剛連和闗中大駭髙祖¶
命太宗益兵進討屯于栢壁相持者久之又命永安王¶
<pb:KR2a0026_WYG_055-13a>¶
孝基陜州總管于筠工部尚書獨孤懷恩内史侍郎唐¶
儉進取夏縣不能克軍于城南崇茂與賊将尉遲敬徳¶
襲破孝基營諸軍並陷四将俱沒敬徳還澮州太宗邀¶
擊於羙良川大破之敬徳與賊将尋相又援王行本於¶
蒲州太宗復破之於蒲州髙祖親幸蒲津闗太宗自栢¶
壁輕騎謁髙祖於行在所宋金剛遂圍絳州及太宗還¶
金剛懼而引退武周復攻李仲文于浩州頻戰皆敗又¶
餽運不屬賊衆大餒於是金剛遂遁太宗復追及金剛¶
于雀鼠谷一日八戰皆破之俘斬數萬人獲輜重千餘¶
<pb:KR2a0026_WYG_055-13b>¶
兩金剛走入介州王師逼之金剛尚有衆二萬出其西¶
門背城而陣太宗與諸将力戰破之金剛輕騎遁走其¶
驍将尉遲敬徳尋相張萬嵗收其精兵舉介州及永安¶
來降武周大懼率五百騎棄并州北走自乾燭谷亾奔¶
突厥金剛復收其亾散以拒官軍人莫之從與百餘騎¶
復奔突厥太宗進平并州悉復故地未㡬金剛背突厥¶
而亾将還上谷為追騎所獲腰斬之武周又欲謀歸馬¶
<pb:KR2a0026_WYG_055-14a>¶
邑事洩為突厥所殺武周自初起至死凡六載初武周¶
引兵南侵苑君璋說曰唐主舉一州之兵定三輔之地¶
郡縣影附所向風靡此固天命豈曰人謀且并州已南¶
地形險阻若懸軍深入恐後無所繼不如連和突厥結¶
援唐朝南面稱孤足為上策武周不聼遣君璋守朔州¶
遂侵汾晉及敗泣謂君璋曰恨不用君言乃至於此武¶
周既死突厥又以君璋為大行䑓統其餘衆仍令郁射¶
設督兵助鎮髙祖遣諭之君璋部将髙滿政謂君璋曰¶
夷狄無禮本非人類豈可北面事之不如盡殺突厥以¶
<pb:KR2a0026_WYG_055-14b>¶
歸唐朝君璋不從滿政因人心夜逼君璋君璋亾奔突¶
厥滿政遂以城來降拜朔州總管封榮國公明年君璋¶
復引突厥來攻馬邑滿政死之君璋盡殺其黨而去退¶
保恒安君璋所部稍稍離散勢䠞請降髙祖許之遣使¶
賜以金劵㑹突厥頡利可汗復遣召之君璋猶豫未決¶
其子孝政曰劉武周足為殷鑒今既降唐又歸頡利取¶
滅之道也粮儲已盡人情悉離如更遲留變生肘腋恒¶
<pb:KR2a0026_WYG_055-15a>¶
安人郭子威說君璋曰恒安之地王者舊都山川形勝¶
足為險固突厥方強為我唇齒據此堅城足觀天下之¶
變何乃欲降於人也君璋然其計乃執我行人送於突¶
厥與突厥合軍冦太原之北境君璋復見頡利政亂竟¶
率所部來降拜安州都督封芮國公賜實封五百户¶
髙開道滄州陽信人也少以煮鹽自給有勇力走及奔¶
馬隋大業末河間人格謙擁兵於豆子䴚開道往從之¶
署為将軍後謙為隋師所滅開道與其黨百餘人亡匿¶
海曲復出掠滄州招集得數百人北掠城鎮臨渝至于¶
<pb:KR2a0026_WYG_055-15b>¶
懷逺皆破之悉有其衆武徳元年隋将李景守北平郡¶
開道引兵圍之連年不能尅景自度不能支㧞城而去¶
開道又取其地進陷漁陽郡有馬數千匹衆且萬人自¶
立為燕王都于漁陽先是有懷戎沙門髙曇晟者因縣¶
令設齋士女大集曇晟與其僧徒五十人擁齋衆而反¶
殺縣令及鎮将自稱大乗皇帝立尼静宣為耶輸皇后¶
建元為法輪至夜遣人招誘開道結為兄弟改封齊王¶
<pb:KR2a0026_WYG_055-16a>¶
開道以衆五千人歸之居數月襲殺曇晟悉并其衆三¶
年復稱燕王建元署置百官羅藝在幽州為竇建徳所¶
圍告急於開道乃率二千騎援之建徳懼其驍鋭於是¶
引去開道因藝遣使來降詔封北平郡王賜姓李氏授¶
蔚州總管時幽州大饑開道許給之粟藝遣老弱就食¶
開道皆厚遇之藝甚恱不以為虞乃發兵三千人車數¶
百乗驢馬千餘匹請粟于開道悉留之北連突厥告絶¶
於藝復稱燕國是嵗劉黒闥入冦山東開道與之連和¶
引兵攻易州不尅而退又遣其将謝稜詐降於藝請兵¶
<pb:KR2a0026_WYG_055-16b>¶
援接藝出兵應之将至懷戎稜襲破藝兵開道又引突¶
厥頻來為冦恒定幽易等州皆罹其患突厥頡利可汗¶
攻馬邑以開道兵善為攻具引之陷馬邑而去時天下¶
大定開道欲降自以數翻復終恐致罪又北恃突厥之¶
衆其将士多山東人思還本土人心頗離先是劉黒闥¶
亾将張君立奔於開道因與其将張金樹潛相結連時¶
開道親兵數百人皆勇敢士也號為義兒常在閤内金¶
<pb:KR2a0026_WYG_055-17a>¶
樹每督兵於閤下金樹将圍開道潛令數人入其閤内¶
與諸義兒陽為遊戲至日将夕隂斷其弓&KR0076;又藏其刀¶
仗聚其矟於床下迨暝金樹以其徒大呼來攻閤下向¶
所遣人抱義兒矟一時而出諸義兒遽将出戰而弓&KR0076;¶
皆絶刀仗已失君立於外城舉火相應表裏驚擾義兒¶
窮蹙争歸金樹開道知不免於是擐甲持兵坐堂上與¶
其妻妾樂酣宴金樹之黨惮其勇不敢逼天将曉開道¶
先縊其妻妾及諸子而後自殺金樹陳兵執其義兒皆¶
斬之又殺張君立死者五百餘人遂歸國開道自初起¶
<pb:KR2a0026_WYG_055-17b>¶
至滅凡八嵗以其地為媯州¶
劉黒闥貝州漳南人無頼嗜酒好博奕不治産業父兄¶
患之與竇建徳少相友善家貧無以自給建徳每資之¶
隋末亾命從郝孝徳為羣盗後歸李密為禆将密敗為¶
王世充所虜世充素聞其勇以為騎将見世充所為而¶
竊笑之乃亡歸質其父盖而使世勣典兵攻新鄉詐以¶
取信遂虜黒闥獻於建徳建徳署為将軍封漢東郡公¶
<pb:KR2a0026_WYG_055-18a>¶
令将竒兵東西掩襲黒闥既遍遊諸賊善觀時變素驍¶
勇多姦詐建徳有所經略必令専知斥候常間入敵中¶
覘視虗實或出其不意乗機奮擊多所尅獲軍中號為¶
神勇及建徳敗黒闥自匿於漳南杜門不出㑹髙祖徵¶
建徳故将范願董康買曹湛髙雅賢等将赴長安願等¶
相與謀曰王世充以洛陽降其下驍将公卿單雄信之¶
徒皆被夷滅我輩若至長安必無保全之理且夏王徃¶
日擒獲淮安王全其性命遣送還之唐家今得夏王即¶
加殺害我輩殘命若不起兵報讎實亦耻見天下人物¶
<pb:KR2a0026_WYG_055-18b>¶
於是相率復謀反叛卜以劉氏為主吉共徃漳南見建¶
徳故将劉雅告之且請雅曰天下已平樂在丘園為農¶
夫耳起兵之事非所願也衆怒殺雅而去范願曰漢東¶
公劉黒闥果敢多竒略寛仁容衆恩結於士卒吾久常¶
聞劉氏當有王者今舉大事欲收夏王之衆非其人莫¶
可遂徃詣黒闥以告其意黒闥大悦殺牛㑹衆舉兵得¶
百餘人襲破漳南縣貝州刺史戴元詳魏州刺史權威¶
<pb:KR2a0026_WYG_055-19a>¶
合兵擊之並為黒闥所敗元詳及威皆沒于陣黒闥盡¶
收其噐械及餘衆千餘人於是范願髙雅賢等宿舊左¶
右漸來歸附衆至二千人武徳四年七月設壇於漳南¶
祭建徳告以舉兵之意自稱大将軍淮安王神通将軍¶
秦武通王行敏前後討之皆為所敗於是移書趙魏其¶
建徳将士徃徃殺官吏以應黒闥北連懷戎賊帥髙開¶
道兵鋒甚銳進至宗城有衆數萬黎州總管李世勣不¶
能拒棄城走保洺州黒闥追擊破之歩卒五千人皆沒¶
于陣世勣與武通僅以身免黒闥又徵王琮為中書令¶
<pb:KR2a0026_WYG_055-19b>¶
劉斌為中書侍郎以掌文翰遣使北連突厥頡利可汗¶
遣俟斤宋耶那率胡騎從之黒闥軍大振進陷相州半¶
嵗悉復建徳故地兖州賊帥徐圎朗舉齊兖之地以附¶
于黒闥其勢益張五年正月黒闥至相州僭稱漢東王¶
建元為天造以范願為左僕射董康買為兵部尚書髙¶
雅賢為右領軍又引建徳時文武悉復夲位都於洺州¶
其設法行政皆師建徳而攻戰勇决過之於是太宗又¶
<pb:KR2a0026_WYG_055-20a>¶
自請統兵討之師次衛州黒闥數以兵挑戰輙為官軍¶
所挫黒闥懼委相州而退保于列人營時洺水縣人請¶
為内應太宗遣總管羅士信入城據守黒闥又攻陷其¶
城士信死之遂據洺州三月太宗阻洺水列營以逼之¶
分遣竒兵㫁其糧道黒闥又數挑戰太宗堅壁不&KR0063;以¶
挫其鋒黒闥城中糧盡太宗度其必來決戰預擁洺水¶
上流謂守堤吏曰我擊賊之日候賊半度而决堰黒闥¶
果率歩騎二萬渡洺水而陣與官軍大戰賊衆大潰水¶
又大至黒闥衆不得渡斬首萬餘級溺死者數千人黒¶
<pb:KR2a0026_WYG_055-20b>¶
闥與范願等以千餘人奔于突厥山東悉定太宗遂引¶
軍於河南以討徐圎朗六月黒闥復借兵於突厥來㓂¶
山東七月至定州其舊将曹湛董康買先亾在鮮虞復¶
聚兵以&KR0063;黒闥髙祖遣淮陽王道𤣥原國公史萬寳討¶
之戰于下博王師敗績道𤣥死于陣萬寳輕騎逃還由¶
是河北諸州盡叛又降于黒闥旬日間悉復故城復都¶
洺州十一月髙祖遣齊王元吉擊之遲留不進又令隠¶
<pb:KR2a0026_WYG_055-21a>¶
太子建成督兵進討頻戰大㨗六年二月又大破之于¶
舘陶黒闥引軍北走建成與元吉合千餘騎屯於永濟¶
渠縱騎擊之黒闥敗走命騎将劉𢎞基追之黒闥為王¶
師所蹙不得休息道逺兵疲比至饒陽從者纔百餘人¶
衆皆餒入城求食黒闥所署饒州刺史葛徳威出門迎¶
拜延之入城黒闥初不許徳威謬為誠敬涕泣固請黒¶
闥乃進至城傍徳威勒兵執之送于建成斬於洺州山¶
東復定¶
徐圎朗者兖州人也隋末亾命為羣盗據本郡縱兵略¶
<pb:KR2a0026_WYG_055-21b>¶
地自琅邪已西北至東平盡有之勝兵二萬餘人初附¶
於李密密敗歸王世充及洛陽平歸國拜兖州總管封¶
魯郡公髙祖令葛國公盛彦師安輯河南行至任城㑹¶
劉黒闥作亂潛結於圎朗因執彥師舉兵&KR0063;黒闥自稱¶
魯王黒闥以圎朗為大行䑓元帥兖鄆陳杞伊洛曹戴¶
等八州豪猾皆殺其長吏以&KR0063;之太宗平黒闥進師曹¶
州遣淮安王神通及李世勣攻之圎朗數出戰不利城¶
<pb:KR2a0026_WYG_055-22a>¶
内百姓争踰城降圎朗窮蹙與數騎棄城夜遁為野人¶
所殺其地悉平¶
史臣曰薛舉父子勇悍絶倫性皆好殺仁杲尤甚無恩¶
衆叛雖猛何為李軌竊據鷹揚僭號河西安隋朝官屬¶
不奪其財破李贇甲兵放還其衆是其興也及殺害謀¶
主崇信妖巫衆叛親離其亾也宜哉武周始為鼠竊偶¶
恣鴟張不用君璋之謀竟為突厥所殺苑君璋及總餘¶
衆别生異圗見頡利歸朝亦是見機者也黒闥開道勇¶
而無謀顧其行師祗是狂賊皆為麾下所殺馭衆之道¶
<pb:KR2a0026_WYG_055-22b>¶
謬哉¶
贊曰國無紀綱盗興草澤不有隋亂焉知唐徳¶
　舊唐書卷五十五¶
<pb:KR2a0026_WYG_055-23a>¶
　舊唐書卷五十五考證¶
薛舉傳其妻性又酷暴好鞭撻其下見人不勝痛而宛¶
　轉于地則埋其足纔露腹背而捶之○(臣徳潛)按新¶
　書於其子仁杲傳中云其妻亦凶暴喜鞭楚人見宛¶
　轉于地者則埋其足露腹背受捶兩書互異¶
劉武周傳復遣右僕射裴寂拒之戰又敗績武周進逼¶
　總管齊王元吉委城遁走○沈炳震曰進逼下應有¶
　太原字屬闕文¶
苑君璋傳君璋然其計執我行人送於突厥○(臣徳潛)¶
<pb:KR2a0026_WYG_055-23b>¶
　按執我行人我字盖從紀録原文而未經改正者如¶
　我帝之類是也¶
劉黒闥傳為王世充所虜世充素聞其勇以為騎将見¶
　世充所為而竊笑之乃亾歸質其父盖而使世勣典¶
　兵攻新鄉詐以取信遂虜黒闥獻于建徳建徳署為¶
　将軍○(臣徳潛)按乃亾歸下明有闕文據勣傳及新¶
　書時世勣陷于建徳建徳使攻新鄉虜黒闥獻之明¶
<pb:KR2a0026_WYG_055-24a>¶
　是建徳質其父盖而使世勣行詐謀也闕數語文義¶
　不明¶
七月至定州其舊将曹湛董康買先亾在鮮虞復聚兵¶
　以應黒闥髙祖遣淮陽王道𤣥等討之戰于下博王¶
　師敗績○曹湛新書作曹該髙祖夲紀事在十月非¶
　七月¶
史臣總論破李贇甲兵放還其衆○(臣徳潛)按李軌本¶
　傳軌遣贇破薛舉兵贇請坑之軌不從則破李贇甲¶
　兵一語乃誤認也¶
<pb:KR2a0026_WYG_055-24b>¶
見頡利歸朝亦是見機者也○(臣徳潛)按苑君璋本傳¶
　見頡利政亂竟率所部來降論中見頡利下明脫落¶
　政亂意¶
　舊唐書卷五十五考證¶
