# -*- mode: mandoku-view -*-
#+TITLE: 舊唐書
#+DATE: 2018-03-31 09:03:16.083975
#+PROPERTY: ID KR2a0026
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷五十六
<pb:KR2a0026_WYG_056-1a>¶
欽定四庫全書¶
　舊唐書卷五十六¶
後晉司空同中書門下平章事劉　　昫撰¶
¶
　列傳第六¶
¶
蕭銑　杜伏威(闞稜王雄誕)　輔公祏　沈法興¶
¶
¶
李子通　朱粲(林士𢎞張善安)　羅藝　梁師都(劉季貞李子和)¶
¶
蕭銑後梁宣帝曽孫也祖巖隋開皇初叛隋降於陳陳¶
亾為文帝所誅銑少孤貧傭書自給事母以孝聞&KR0774;帝¶
時以外戚擢授羅川令大業十三年岳州校尉董景珍¶
<pb:KR2a0026_WYG_056-1b>¶
雷世猛旅帥鄭文秀許𤣥徹萬瓚徐徳基郭華沔州人¶
張繡等同謀叛隋郡縣官屬衆欲推景珍為主景珍曰¶
吾素寒賤雖假名號衆必不從今若推主當從衆望羅¶
川令蕭銑梁氏之後寛仁大度有武皇之風吾又聞帝¶
王膺籙必有符命而隋氏冠帶盡號起梁斯乃蕭家中¶
興之兆今請以為主不亦應天順人乎衆乃遣人諭意¶
銑大恱報景珍書曰我之本國昔在有隋以小事大朝¶
<pb:KR2a0026_WYG_056-2a>¶
貢無闕乃貪我土宇滅我宗祊我是以痛心疾首無忘¶
雪耻今天啓公等協我心事若合符節豈非上𤣥之意¶
也吾當糺率士庻敬從來請即日集得數千人&KR0045;言討¶
賊而實欲相應遇潁川賊帥沈桞生來羅川縣銑擊¶
之不利因謂其衆曰岳州豪傑首謀起義請我為主今¶
隋政不行天下皆叛吾雖欲獨守力不自全且吾先人¶
昔都此地若從其請必復梁祚遣召桞生亦當從我衆¶
皆大悅即日自稱梁公改隋服色建梁旗幟桞生以衆¶
歸之拜為車騎大将軍率衆徃巴陵自起軍五日逺近¶
<pb:KR2a0026_WYG_056-2b>¶
投附者數萬人景珍遣徐徳基郭華率州中首領數百¶
人詣軍迎謁未及見銑而前造桞生桞生謂其下曰我¶
先奉梁公勲居第一今岳州兵衆位多於我我若入城¶
便出其下不如殺徳基質其首領獨挾梁王進取州城¶
遂與左右殺徳基方詣中軍白銑銑大驚曰今欲撥亂¶
忽自相殺我不能為汝主矣乃歩出軍門桞生大懼伏¶
地請罪銑責而赦之令復舊位銑陳兵入城景珍進言¶
<pb:KR2a0026_WYG_056-3a>¶
於銑曰徐徳基丹誠奉主桞生凶悖擅殺之若不加誅¶
何以為政且其為賊凶頑已久今雖從義不革此心同¶
處一城必将為變若不預圗後悔無及銑又從之景珍¶
遂斬桞生於城内其下将帥皆潰散銑於是築壇於城¶
南燔燎告天自稱梁王以有異鳥之瑞建元為鳯鳴義¶
寕二年僭稱皇帝署置百官一凖梁故事偽諡其從父¶
琮為孝靖帝祖巖為河間忠烈王父璿為文憲王封董¶
景珍為晉王雷世猛為秦王鄭文秀為楚王許𤣥徹為¶
燕王萬瓚為魯王張繡為齊王楊道生為宋王隋将張¶
<pb:KR2a0026_WYG_056-3b>¶
鎮州王仁夀擊之不能尅及聞隋滅鎮州因與寗長真¶
等率嶺表諸州盡降於銑九江鄱陽初有林士𢎞稱號¶
俄自相誅滅士𢎞逃于安城之山洞其郡亦降於銑遣¶
其将楊道生攻陷南郡張繡畧定嶺表東至三硤南盡¶
交趾北拒漢川皆附之勝兵四十餘萬武徳元年遷都¶
江陵修復園廟引岑文本為中書侍郎令掌機密銑又¶
遣楊道生攻硤州刺史許紹出兵擊破之赴水死者大¶
<pb:KR2a0026_WYG_056-4a>¶
半髙祖詔夔州總管趙郡王孝㳟率兵討之㧞其通開¶
二州斬偽東平郡王蕭闍提時諸将横恣多専殺戮銑¶
因令罷兵陽言營農實奪将帥之權也其大司馬董景¶
珍之弟為偽将軍怨銑放其兵遂謀為亂事洩為銑所¶
誅時景珍出鎮長沙銑下書赦之召還江陵景珍懼遣¶
間使詣孝㳟送款銑遣其齊王張繡攻之景珍謂繡曰¶
前年醢彭越往年殺韓信卿豈不見之乎柰何今日相¶
攻繡不答進兵圍之景珍潰圍而走為其麾下所殺銑¶
以繡為尚書令繡恃勲驕慢専恣㺯權銑又惡而殺之¶
<pb:KR2a0026_WYG_056-4b>¶
既大臣相次誅戮故人邉将皆疑懼多有叛者銑不能¶
復制以故兵勢益弱四年髙祖命趙郡王孝㳟及李靖¶
率巴蜀兵發自夔州㳂流而下廬江王瑗從襄州道黔¶
州刺史田世康趣辰州道黄州總管周法明趣夏口道¶
以圗銑及大軍将至銑江州總管盖彥舉以五州降又¶
遣其将文士𢎞等率兵拒戰孝㳟與李靖皆擊破之進¶
逼其都初銑之放兵散也自留宿衛兵士數千人忽聞¶
<pb:KR2a0026_WYG_056-5a>¶
孝㳟至而倉卒追兵並江嶺之南道里遼逺未能相及¶
孝㳟縱兵入郭布長圍以守之數日尅其水城獲其舟¶
舩數千艘其交州總管丘和長史髙士亷司馬杜之松¶
等先來謁銑聞兵敗便詣李靖來降銑自度救兵不至¶
謂其羣下曰天不祚梁數歸於滅若待力屈必害黎元¶
豈以我一人致傷百姓及城未㧞宜先出降冀免亂兵¶
幸全衆庶諸人失我何患無君乃巡城號令守陴者皆¶
慟哭銑以太牢告于其廟率官屬緦縗布幘而詣軍門¶
曰當死者唯銑百姓非有罪也請無殺掠孝㳟囚之送¶
<pb:KR2a0026_WYG_056-5b>¶
于京師銑降後數日江南救兵十餘萬一時大至知銑¶
降皆送款於孝㳟銑至髙祖數其罪銑對曰隋失其鹿¶
英雄競逐銑無天命故至於此亦猶田横南面非負漢¶
朝若以為罪甘從鼎鑊竟斬于都市年三十九銑自初¶
起五年而滅¶
杜伏威齊州章丘人也少落拓不治産業家貧無以自¶
給毎穿窬為盗與輔公祏為刎頸之交公祏姑家以牧¶
<pb:KR2a0026_WYG_056-6a>¶
羊為業公祏數攘羊以餽之姑有憾焉因發其盗事郡¶
縣捕之急伏威與公祏遂俱亡命聚衆為羣盗時年十¶
六常營護諸盗出則居前入則殿後故其黨咸服之共¶
推為主大業九年率衆入長白山投賊帥左君行不被¶
禮因捨去轉掠淮南自稱将軍時下邳有苖海潮亦聚¶
衆為盗伏威使公祏謂曰今同苦隋政各興大義力分¶
勢弱常恐見擒何不合以為強則不患隋軍相制若公¶
能為主吾當敬從自揆不堪可來聼命不則一戰以决¶
雄雌海潮懼即以其衆歸于伏威江都留守遣校尉宋¶
<pb:KR2a0026_WYG_056-6b>¶
顥率兵討之伏威與戰陽為奔北引入葭蘆中而從上¶
風縱火廹其歩騎陷于大澤火至皆燒死有海陵賊帥¶
趙破陣聞伏威兵少而輕之遣使召伏威請與并力伏¶
威令公祏嚴兵居外以待變親将十人持牛酒入謁破¶
陣大悦引伏威入幕盡集其酋帥縱酒髙㑹伏威於坐¶
斬破陣而并其衆由此兵威稍盛復屠安宜煬帝遣右¶
禦衛将軍陳稜以精兵八千討之稜不敢戰伏威遺稜¶
<pb:KR2a0026_WYG_056-7a>¶
婦人之服以激怒之并致書號為陳姥稜大怒悉兵而¶
至伏威逆拒自出陣前挑戰稜部将射中其額伏威怒¶
指之曰不殺汝我終不㧞箭遂馳之稜部将走奔其陣¶
伏威因入稜陣大呼衝擊所向披靡獲所射者使其㧞¶
箭然後斬之擕其首復入稜軍奮擊殺數十人稜陣大¶
潰僅以身免乗勝破髙郵縣引兵據歴陽自稱總管分¶
遣諸将略屬縣所至輙下江淮間小盗爭來附之伏威¶
嘗選敢死之士五千人號為上募寵之甚厚與同甘苦¶
有攻戰輙令上募擊之及戰罷閱視有中在背便殺之¶
<pb:KR2a0026_WYG_056-7b>¶
以其退而被擊也所獲貲財皆以賞軍士有戰死者以¶
其妻妾殉𦵏故人自為戰所向無敵宇文化及之反也¶
署為歴陽太守伏威不受又移居丹陽進用人士大修¶
噐械薄賦歛除殉𦵏法其犯姦盗及官人貪濁者無輕¶
重皆殺之仍上表於越王侗侗拜伏威為東道大總管¶
封楚王太宗之圍王世充遣使招之伏威請降髙祖遣¶
使就拜東南道行臺尚書令江淮以南安撫大使上柱¶
<pb:KR2a0026_WYG_056-8a>¶
國封吴王賜姓李氏預宗正屬籍封其子徳俊為山陽¶
公賜帛五千叚馬三百匹伏威遣其将軍陳正通徐紹¶
宗率兵來㑹武徳四年遣其将軍王雄誕討李子通於¶
杭州擒之以獻又破汪華於歙州盡有江東淮南之地¶
南接於嶺東至於海尋聞太宗平劉黒闥進攻徐圎朗¶
伏威懼而來朝拜為太子太保仍兼行䑓尚書令留于¶
京師禮之甚厚位在齊王元吉之上以寵異之初輔公¶
祏之反也詐稱伏威之令以紿其衆髙祖遣趙郡王孝¶
㳟討之時伏威在長安暴卒及公祏平孝㳟收得公祏¶
<pb:KR2a0026_WYG_056-8b>¶
反辭不曉其詐遽以奏聞乃除伏威名籍沒其妻子貞¶
觀元年太宗知其寃赦之復其官爵𦵏以公禮¶
輔公祏齊州臨濟人隋末從杜伏威為羣盗初伏威自¶
稱總管以公祏為長史李子通之敗沈法興也伏威使¶
公祏以精卒數千渡江討之子通率衆數萬以拒公祏¶
兵鋒甚銳公祏簡甲士千人皆使執長刀仍令千餘人¶
隨後令之曰有却者斬公祏自領餘衆復居其後俄而¶
<pb:KR2a0026_WYG_056-9a>¶
子通方陣而前公祏所遣千人皆殊死决戰公祏乃縱¶
左右翼攻之子通大潰降其衆數千人公祏尋與伏威¶
遣使歸國拜為淮南道行䑓尚書左僕射封舒國公初¶
伏威與公祏少相愛狎公祏年長伏威每兄事之軍中¶
咸呼為伯畏敬與伏威等伏威潛忌之為署其養子闞¶
稜為左将軍王雄誕為右将軍推公祏為僕射外示尊¶
崇而隂奪其兵權公祏知其意怏怏不平乃與故人左¶
逰仙偽學道辟榖以逺其事武徳五年伏威将入朝留¶
公祏居守復令雄誕典兵以副公祏隂謂曰吾入京若¶
<pb:KR2a0026_WYG_056-9b>¶
不失職無令公祏為變其後左逰仙乃說公祏令反㑹¶
雄誕屬疾於家公祏奪其兵詐言伏威不得還江南貽¶
書令其起兵因僭即偽位自稱宋國於陳故都築宫以¶
居焉署置百官以左逰仙為兵部尚書東南道大使越¶
州總管大修兵甲轉漕糧饋時呉興賊帥沈法興據毗¶
陵公祏擊破之又遣其将馮惠亮屯於博望山陳正通¶
徐紹宗屯於青林山以拒官軍髙祖命趙郡王孝㳟率¶
<pb:KR2a0026_WYG_056-10a>¶
諸将奮擊大破之紹宗正通以五騎奔於丹陽公祏懼¶
而遁走欲就左逰仙於㑹稽至武康為野人所執送於¶
丹陽孝㳟斬之𫝊首京師公祏與伏威同起至滅凡十¶
三載江東悉平初伏威養壮士三十餘人為假子分領¶
兵馬唯闞稜王雄誕知名¶
闞稜齊州臨濟人善用大刀長一丈施兩刃名為陌刀¶
每一舉輙斃數人前無當者及伏威據有江淮之地稜¶
數有戰功署為左将軍伏威歩兵皆出自羣賊類多放¶
縱有相侵奪者稜必殺之雖親故無所捨令行禁止路¶
<pb:KR2a0026_WYG_056-10b>¶
不拾遺後從伏威入朝拜左領軍将軍遷越州都督及¶
公祏僭號稜從軍討之與陳正通相遇陣方接稜脱兠¶
鍪謂賊衆曰汝不識我邪何敢來戰其衆多稜舊之所¶
部由是各無鬬志或有還拜者公祏之破稜功居多頗¶
有自矜之色及擒公祏誣稜與己同謀又杜伏威王雄¶
誕及稜家産在賊中者合從原放孝㳟乃皆籍沒稜訴¶
理之有忤於孝㳟孝㳟怒遂以謀反誅之¶
<pb:KR2a0026_WYG_056-11a>¶
王雄誕者曹州濟隂人初伏威之起也用其計屢有尅¶
獲署為驃騎将軍伏威後率衆渡淮與海陵賊李子通¶
合後子通惡伏威雄武使騎襲之伏威被重瘡墮馬雄¶
誕負之逃於葭蘆中伏威復招集餘黨攻刼郡縣隋将¶
來整又擊破之亾失餘衆其部将西門君儀妻王氏勇¶
決多力負伏威而走雄誕率麾下壮士十餘人衛護隋¶
軍追至雄誕輙還禦之身被數槍勇氣彌厲竟脱伏威¶
時闞稜年長於雄誕故軍中號稜為大将軍雄誕為小¶
将軍後伏威令輔公祏擊李子通於江都使雄誕與稜¶
<pb:KR2a0026_WYG_056-11b>¶
為副戰于溧水子通大敗公祏乗勝追之却為子通所¶
破軍士皆堅壁不敢出雄誕謂公祏曰子通軍無營壘¶
且狃於初勝而不設備若擊之必尅公祏不從雄誕以¶
其私屬數百人銜枚夜擊之因順風縱火子通大敗走¶
渡太湖復破沈法興居其地髙祖聞伏威據有呉楚遣¶
使諭之雄誕率衆討之子通以精兵守獨松嶺雄誕遣¶
其部将陳當率千餘人出其不意乗髙據險多張旗幟¶
<pb:KR2a0026_WYG_056-12a>¶
夜則縛炬火於樹上布滿山澤間子通大懼燒營而走¶
保於杭州雄誕追擊敗之擒子通於陣送于京師歙州¶
首領汪華隋末據本郡稱王十餘年雄誕廽軍擊之華¶
出新安洞口以拒雄誕甲兵甚鋭雄誕伏精兵於山谷¶
間率羸弱數千人當之戰纔合偽退歸夲營華攻之不¶
能尅㑹日暮欲還雄誕伏兵已據其洞口華不得入窘¶
急面縛而降蘓州賊帥聞人遂安據崑山縣而無所屬¶
伏威又命雄誕攻之雄誕以崑山險隘難以力勝遂單¶
騎詣其城下陳國威靈示以禍福遂安感悦率諸将出¶
<pb:KR2a0026_WYG_056-12b>¶
降以前後功授歙州總管封冝春郡公伏威之入朝也¶
留輔公祏鎮江南而兵馬屬於雄誕公祏将為逆奪其¶
兵拘之别室遣西門君儀諭以反計雄誕曰當今方太¶
平呉王又在京輦國家威靈無逺不被公何得為族滅¶
事耶雄誕有死而已不敢聞命公祏知不可屈遂縊殺¶
之雄誕善撫恤将士皆得其死力每破城鎮約勒部下¶
絲毫無犯故死之日江南士庶莫不為之流涕髙祖嘉¶
<pb:KR2a0026_WYG_056-13a>¶
其節命其子果襲封宜春郡公太宗即位追贈左衛大¶
将軍越州都督諡曰忠果垂拱初官至廣州都督安西¶
大都䕶¶
沈法興湖州武康人也父恪陳特進廣州刺史法興隋¶
大業末為吴興郡守東郡賊帥樓世幹舉兵圍郡城煬¶
帝令法興與太僕丞元祐討之俄而宇文化及弑煬帝¶
於江都法興自以代居南土宗族數千家為逺近所服¶
乃與祐部将孫士漢陳果仁執祐於坐號令逺近以誅¶
化及為名發自東陽行收兵将趨江都下餘杭郡比至¶
<pb:KR2a0026_WYG_056-13b>¶
烏程精卒六萬毗陵郡通守路道徳率兵拒之法興請¶
與連和因㑹盟襲殺道徳進據其城時齊郡賊帥樂伯¶
通據丹陽為化及城守法興使果仁攻陷之於是據有¶
江表十餘郡自署江南道總管後聞越王侗立乃上表¶
於侗自稱大司馬録尚書事天門公承制置百官以陳¶
果仁為司徒孫士漢為司空蒋元超為尚書左僕射殷¶
芊為尚書左丞徐令言為尚書右丞劉子翼為選部侍¶
<pb:KR2a0026_WYG_056-14a>¶
郎李百藥為府掾法興自剋毗陵後謂江淮已南可指¶
撝而定専立威刑将士有小過便即誅戮而言笑自若¶
由是将士觧體稱梁王建元曰延康改易隋官頗依陳氏¶
故事是時杜伏威據歴陽陳稜據江都李子通據海陵¶
並握強兵俱有窺覦江表之志法興三面受敵軍數挫¶
衂陳稜尋被李子通圍於江都稜窘急送質求救法興¶
使其子綸領兵數萬救之子通率衆攻綸大敗乗勝渡¶
江陷其京口法興使蒋元超拒之於庱亭元超戰死法¶
興左右數百人投吴郡賊帥聞人遂安遣其将葉孝辯¶
<pb:KR2a0026_WYG_056-14b>¶
迎之法興至中路而悔欲殺孝辯更向㑹稽孝辯覺之¶
法興懼乃赴江死初法興以義寕二年起兵至武徳三¶
年而滅¶
李子通東海丞人也少貧賤以漁獵為事居鄉里見班¶
白提挈者必代之性好施恵家無蓄積睚眦之怨必報¶
隋大業末有賊帥左才相自號博山公據齊郡之長白¶
山子通歸之以武力為才相所重有鄉人陷於賊者必¶
<pb:KR2a0026_WYG_056-15a>¶
全護之時諸賊皆殘忍唯子通獨行仁恕由是人多歸¶
之未半嵗兵至萬人才相稍忌之子通自引去因渡淮¶
與杜伏威合尋為隋将來整所敗子通擁其餘衆奔海¶
陵得衆二萬自稱将軍初宇文化及以隋将軍陳稜為¶
江都太守子通率師擊之稜南求救於沈法興西乞師¶
於杜伏威二人各以兵至伏威屯清流法興保楊子相¶
去數十里間子通納言毛文深進計募江南人詐為法¶
興之兵夜襲伏威伏威不悟恨法興之侵已又遣兵襲¶
法興二人相疑莫敢先動子通遂得盡銳攻陷江都陳¶
<pb:KR2a0026_WYG_056-15b>¶
稜奔于伏威子通入據江都盡虜其衆因僭即皇帝位¶
國稱吴建元為明政丹陽賊帥樂伯通率衆萬餘來降¶
子通拜尚書左僕射更進擊法興於庱亭斬其僕射蒋¶
元超法興棄城宵遁遂有晉陵之地獲法興府掾李百¶
藥引為内史侍郎使典文翰以法興尚書左丞殷芊為¶
太常卿使掌禮樂由是隋郡縣及江南人士多歸之後¶
伏威遣輔公袥攻陷丹陽進屯溧水子通擊之反為公¶
<pb:KR2a0026_WYG_056-16a>¶
袥所敗又屬粮盡子通棄江都保于京口江西之地盡¶
歸伏威子通又東走太湖鳩集亾散得二萬人襲沈法¶
興於吴郡破之率其官屬都于餘杭東至㑹稽南至于¶
嶺西距宣城北至太湖盡有其地未㡬杜伏威遣其将¶
王雄誕攻之大戰於蘓州子通敗績退保餘杭雄誕進¶
逼之戰於城下軍復敗子通窮蹙請降伏威執之并其¶
左僕射樂伯通送于京師盡收其地髙祖不之罪賜宅¶
一區公田五頃禮賜甚厚及伏威來朝子通謂伯通曰¶
伏威既來東方未静我所部兵多在江外往彼收之可¶
<pb:KR2a0026_WYG_056-16b>¶
有大功於天下矣遂相與亡至藍田關為吏所獲與伯¶
通俱伏誅時又有朱粲林士𢎞張善安皆僭號於江淮¶
之間¶
朱粲者亳州城父人也初為縣佐史大業末從軍討長¶
白山賊遂聚結為羣盗號可達寒賊自稱迦樓羅王衆¶
至十餘萬引軍渡淮屠竟陵沔陽後轉掠山南郡縣不¶
能守所至殺戮噍類無遺義寕中招慰使馬元規擊破¶
<pb:KR2a0026_WYG_056-17a>¶
之俄而收輯餘衆兵又大盛僭稱楚帝於冠軍建元為¶
昌達攻陷鄧州有衆二十萬粲所尅州縣皆發其藏粟¶
以充食遷徙無常去輙焚餘貲毁城郭又不務稼穡以¶
刼掠為業於是百姓大餒死者如積人多相食軍中罄¶
竭無所虜掠乃取嬰児蒸而噉之因令軍士曰食之美¶
者寕過於人肉乎但令他國有人我何所慮即勒所部¶
有畧得婦人小兒皆烹之分給軍士乃稅諸城堡取小¶
弱男女以益兵粮隋著作佐郎陸從典通事舎人顔愍¶
楚因譴左遷並在南陽粲悉引之為賔客後遭饑餒合¶
<pb:KR2a0026_WYG_056-17b>¶
家為賊所噉又諸城懼稅皆相㩦逃散顯州首領楊士¶
林田瓚率兵以背粲諸州響應相聚而攻之大戰于淮¶
源粲敗以數千兵奔于菊潭縣遣使請降髙祖令假散¶
騎常侍叚確迎勞之確因醉侮粲曰聞卿噉人作何滋¶
味粲曰若噉嗜酒之人正似糟藏猪肉確怒慢罵曰狂¶
賊入朝後一頭奴耳更得噉人乎粲懼於坐收確及從¶
者數十人奔于王世充拜為龍驤大将軍東都平獲之¶
<pb:KR2a0026_WYG_056-18a>¶
斬于洛水之上士庶嫉其殘忍競投瓦礫以擊其屍湏¶
臾封之若冡¶
林士𢎞者饒州鄱陽人也大業十二年與其鄉人操師¶
乞起為羣盗師乞自號元興王攻陷豫章郡而據之以¶
士𢎞為大将軍隋遣治書侍御史劉子翊率師討之師¶
乞中矢而死士𢎞代董其衆復與子翊大戰于彭蠡湖¶
隋師敗績子翊死之士𢎞大振兵至十餘萬大業十三¶
年徙據虔州自稱皇帝國號楚建元太平以其黨王戎¶
為司空攻陷臨川廬陵南康宜春等諸郡北至九江南¶
<pb:KR2a0026_WYG_056-18b>¶
洎番禺悉有其地其黨張善安保南康郡懷貳於士𢎞¶
以舟師循江而下擊破豫章士𢎞尚有南昌䖍循潮數¶
州之地及蕭銑破後散兵稍往歸之士𢎞復振荆州總¶
管趙王孝㳟遣使招慰之其循潮二州並來降武徳五¶
年士𢎞遣其弟鄱陽王藥師率兵二萬攻圍循州刺史¶
楊畧與戰大破之士𢎞懼而遁走潛保于安城之山洞¶
王戎亦以南昌來降拜為南昌州刺史戎於是召士𢎞¶
<pb:KR2a0026_WYG_056-19a>¶
藏之于宅招誘舊兵更謀作亂其年洪州總管張善安¶
密知其事發兵討之㑹士𢎞死部兵潰散戎為善安所¶
虜¶
張善安者兖州方與人也年十七便為刼盗轉掠淮南¶
有衆百餘人㑹孟讓為王世充所破其散卒稍歸之得¶
八百人襲破廬江郡因渡江附林士𢎞於豫章士𢎞不¶
信之營於南塘上善安憾之襲擊士𢎞㷊其郛郭而士¶
𢎞後去豫章善安復來據之仍以其地歸國授洪州總¶
管輔公祏之反也善安亦舉兵相&KR0063;公祏以為西南道¶
<pb:KR2a0026_WYG_056-19b>¶
大行䑓安撫使李大亮以兵擊之兩軍隔水而陣大亮¶
諭以禍福荅曰善安無背逆之心但為将士所誤今欲¶
歸降又恐不免於死大亮謂曰張總管既有降心吾亦¶
不相疑阻因獨身踰澗就之入其陣與善安握手交言¶
示無猜意善安大喜因許降将數十騎至大亮營大亮¶
引之而入因令武士執之從者遁走既而送善安於長¶
安稱不與公祏交通髙祖初善遇之及公祏敗搜得其¶
<pb:KR2a0026_WYG_056-20a>¶
書與相往復遂誅之¶
羅藝字子延本襄陽人也寓居京兆之雲陽父榮隋監¶
門将軍藝性桀黠剛愎不仁勇於攻戰善射能㺯矟大¶
業時屢以軍功官至虎賁郎将&KR0774;帝令受右武衛大将¶
軍李景節度督軍於北平藝少習戎旅分部嚴肅然任¶
氣縱暴每凌侮於景頻為景所辱藝深銜之後遇天下¶
大亂涿郡人物殷阜加有伐遼噐仗倉粟盈積又臨朔宫¶
中多珍産屯兵數萬而諸賊競來侵掠留守官虎賁郎¶
将趙什住賀蘭誼晉文衍等皆不能拒唯藝獨出戰前¶
<pb:KR2a0026_WYG_056-20b>¶
後破賊不可勝計威勢日重什住等頗忌藝藝隂知之¶
将圗為亂乃宣言於衆曰吾輩討賊甚有功効城中倉¶
庫山積制在留守之官而無心濟貧此豈存恤之意也¶
以此言激怒其衆衆人皆怨既而旋師郡丞出城候藝¶
藝因執之陳兵而什住等懼皆來聼命於是發庫物以¶
賜戰士開倉以賑窮乏境内咸悦殺渤海太守唐禕等¶
不同已者數人威振邉朔桞城懷逺並歸附之藝黜桞¶
<pb:KR2a0026_WYG_056-21a>¶
城太守楊林甫改郡為營州以襄平太守鄧暠為總管¶
藝自稱幽州總管宇文化及至山東遣使召藝藝曰我¶
隋室舊臣感恩累葉大行顛覆實有痛心乃斬化及使¶
者而為煬帝發䘮大臨三日竇建徳髙開道亦遣使於¶
藝藝謂官屬曰建徳開道皆劇賊耳化及弑逆並不可¶
從今唐公起兵皆符人望入據闗右事無不成吾率衆¶
歸之意已决矣有沮衆異議者必戮之㑹我使人張道¶
源綏輯山東遣人諭意藝大悦武徳三年奉表歸國詔¶
封燕王賜姓李氏預宗正屬籍太宗之擊劉黒闥也藝¶
<pb:KR2a0026_WYG_056-21b>¶
領本兵數萬破黒闥弟什善於徐河俘斬八千人明年¶
黒闥引突厥俱入㓂藝復将兵與隠太子建成㑹於洺¶
州因請入朝髙祖遇之甚厚俄拜左翊衛大将軍藝自¶
以功髙位重無所降下太宗左右嘗至其營藝無故毆¶
擊之髙祖怒以屬吏久而乃釋待之如初時突厥屢為¶
㓂患以藝素有威名為北夷所憚令以本官領天節軍¶
将鎮涇州太宗即位拜開府儀同三司而藝懼不自安¶
<pb:KR2a0026_WYG_056-22a>¶
遂於涇州詐言閱武因追兵矯稱奉宻詔勒兵入朝率¶
衆軍至于豳州治中趙慈皓不知藝反馳出謁之藝遂¶
入據豳州太宗命史部尚書長孫無忌右武候大将軍¶
尉遲敬徳率衆討藝王師未至慈皓與統軍楊岌潛謀¶
擊之事洩藝執慈皓繫獄岌時在城外覺變遽勒兵攻¶
之藝大潰棄妻子與數百騎奔於突厥至寕州界過烏¶
氏驛從者漸散其左右斬藝𫝊首京師梟之于市復其¶
本姓羅氏藝弟夀時為利州都督縁坐伏誅先是曹州¶
女子李氏為五戒自言通於鬼物有病癩者就療多愈¶
<pb:KR2a0026_WYG_056-22b>¶
流聞四方病人自逺而至門多車騎髙祖聞之詔赴京¶
師因往來藝家謂藝妻孟氏曰妃骨相貴不可言必當¶
母儀天下孟篤信之命宻觀藝又曰妃之貴者由於王¶
王貴色發矣十日間當昇大位孟氏由是遽勸反孟及¶
李皆坐斬¶
梁師都夏州朔方人也代為本部豪族仕隋鷹&KR0045;郎将¶
大業末罷歸屬盗賊羣起師都隂結徒黨數千人殺郡¶
<pb:KR2a0026_WYG_056-23a>¶
丞唐宗據郡反自稱大丞相北連突厥隋将張世隆擊¶
之反為所敗師都因遣兵掠定雕隂𢎞化延安等郡於¶
是僭&KR0048;皇帝位稱梁國建元為永隆突厥始畢可汗遺¶
以狼頭纛號為大度毗伽可汗師都乃引突厥居河南¶
之地攻破鹽川郡武徳二年髙祖遣延州總管叚徳操¶
督兵討之師都與突厥之衆數千騎來延安營於野¶
猪嶺徳操以衆寡不敵按甲以挫其銳後伺師都稍怠¶
遣副總管梁禮率衆擊之徳操以輕騎出其不意師都¶
與禮酣戰久之徳操多張旗幟奄至其後師都大潰逐¶
<pb:KR2a0026_WYG_056-23b>¶
北二百餘里虜男女二百餘口經數月師都又以歩騎¶
五千來徳操擊之俘斬畧盡及劉武周之敗師都大¶
将張舉劉□相次來降師都大懼遣其尚書陸季覽說¶
處羅可汗曰比者中原䘮亂分為數國勢均力弱所以¶
北附突厥今武周既滅唐國益大師都甘從亾破亦恐¶
次及可汗願可汗行魏孝文之事遣兵南侵師都請為¶
鄉導處羅從之謀令莫賀咄設入自原州泥歩設與師¶
<pb:KR2a0026_WYG_056-24a>¶
都入自延州處羅入自并州突利可汗與奚霫契丹靺¶
鞨入自幽州合于竇建徳經滏口道來㑹于晉絳兵臨¶
發遇處羅死乃止髙祖又令徳操悉發邊兵進擊師都¶
㧞其東城師都退據西城又求救於突厥頡利可汗頡¶
利以勁兵萬騎救援之時稽胡大帥劉仚成率衆降師¶
都師都信讒殺之於是羣情疑懼多叛師都來降師都¶
勢蹙乃徃朝頡利為陳入之計自此頻致突厥之¶
邉州畧無寕嵗頡利可汗之渭橋亦師都計也頡利¶
政亂太宗知師都勢危援孤以書諭之不從遣夏州長¶
<pb:KR2a0026_WYG_056-24b>¶
史劉旻司馬劉蘭經畧之有得其生口者輙縱遣令為¶
反間離其君臣之計頻選輕騎踐其禾稼城中漸虗歸¶
命者相繼皆善遇之由是益相猜阻有李正寳辛獠兒¶
者皆其名将謀執師都事洩不果正寳竟來降貞觀二¶
年太宗遣右衛大将軍柴紹殿中少監薛萬均討之又¶
使劉旻劉蘭率勁卒直據朔方東城以逼之頡利可汗¶
遣兵來援師都紹逆擊破之進屯城下師都兵勢日蹙¶
<pb:KR2a0026_WYG_056-25a>¶
其從父弟洛仁斬師都詣紹降拜洛仁為右驍衛将軍¶
封朔方郡公師都自起至滅凡十二嵗以其地為夏州¶
時又有劉季真李子和屯據北邊與劉武周梁師都&KR0589;¶
為表裏¶
劉季真者離石胡人也父龍兒隋末擁兵數萬自號劉¶
王以季真為太子龍兒為虎賁郎将梁徳所斬其衆漸¶
散及義師起季真與弟六兒復舉兵為盗引劉武周之¶
衆攻陷石州季真北連突厥自稱突利可汗以六兒為¶
拓定王甚為邊患時西河公張綸真鄉公李仲文俱以¶
<pb:KR2a0026_WYG_056-25b>¶
兵臨之季真懼而來降授石州總管賜姓李氏封彭城¶
郡王季真見宋金剛與官軍相持於澮州久而未决遂¶
親附武周與之合勢及金剛敗季真亾奔髙滿政尋為¶
所殺¶
李子和者同州蒲城人也本姓郭氏大業末為左翊衛¶
犯罪徙榆林見郡内大饑遂潛引敢死士得十八人攻¶
郡門執郡丞王才數以不恤百姓斬之開倉以賑窮乏¶
<pb:KR2a0026_WYG_056-26a>¶
自稱永樂王建元為正平尊其父為太公以弟子政為¶
尚書令子端子升為左右僕射有衆二千餘騎南連梁¶
師都北附突厥始畢可汗並送子為質以自固始畢先¶
署劉武周為定楊天子梁師都為觧事天子又以子和¶
為平楊天子子和固辭不敢當始畢乃更署子和為屋¶
利設武徳元年遣使歸款授榆林郡守尋就拜雲州總¶
管封金河郡公二年進封郕國公時師都強暴子和慮¶
為所攻尋勒兵襲師都寕朔城尅之子和既絶師都又¶
伺突厥間舋遣使以聞為處羅可汗候騎所獲處羅大¶
<pb:KR2a0026_WYG_056-26b>¶
怒囚其弟子升子和自以孤危甚懼四年㧞户口南徙¶
詔以延州故城居之五年從太宗平劉黑闥陷陣有功¶
髙祖嘉其誠節賜姓李氏拜右武衛将軍貞觀元年賜¶
實封三百戶十一年除婺州刺史改封夷國公顯慶元¶
年累轉黔州都督以年老乞骸骨許之加金紫光禄大¶
夫麟徳九年卒¶
史臣曰蕭銑聚烏合之衆當鹿走之時放兵以奪将權¶
<pb:KR2a0026_WYG_056-27a>¶
殺舊以求位定洎大軍奄至束手出降宜哉杜伏威恃¶
勇聚徒見機歸國或致疑於髙祖竟見雪於太宗輔公¶
祏竊兵為叛王雄誕守節不囬訓子孫以忠貞感士庻¶
之流涕子通修仁馭衆終懷貳以伏誅羅藝歸國立功¶
信妖言而為叛善始令終者鮮矣沈法興狂賊梁師都¶
凶人皆至覆亾殊無改悔自隋朝維絶宇縣𤓰分小則¶
鼠竊狗偷大則鯨吞虎據大唐舉義兆庶歸仁髙祖運¶
應瑶圗太宗天資神武羣凶席卷寰海鏡清祚享永年¶
功宣後代諡曰神堯文武豈不韙哉¶
<pb:KR2a0026_WYG_056-27b>¶
贊曰失政資盗圗王僭號真主勃興風驅電掃¶
　舊唐書卷五十六¶
<pb:KR2a0026_WYG_056-28a>¶
　舊唐書卷五十六考證¶
蕭銑傳今天啓公等協我心事若合符節豈非上𤣥之¶
　意也○若合符節句舊夲脱節字句法不完今補入¶
輔公祏傳時吴興賊帥沈法興據毗陵公祏擊破之○¶
　沈炳震曰武徳三年法興已為李子通所滅不&KR0063;六¶
　年尚據毗陵也(臣宗萬)按沈法興傳是時伏威據歴¶
　陽陳稜據江都子通據海陵俱有窺江表之心法興¶
　三面受敵軍數挫衂則知公祏為伏威将當曾擊破¶
　法興於毗陵時是史家追叙之體非編年而紀其事¶
<pb:KR2a0026_WYG_056-28b>¶
　也翫𫝊文自明¶
初伏威養壮士三十餘人為假子分領兵馬唯闞稜王¶
　雄誕知名○(臣徳潛)按此公祏傳末語也下應接闞¶
　王二𫝊向闞王二𫝊在前公祏傳在後于文法不合¶
　盖傳以杜伏威為主輔闞王連類及之故闞王二𫝊¶
　附在公祏後也今已更正¶
闞稜傳善用大刀長一丈施兩刃名為拍刀○(臣徳潛)¶
<pb:KR2a0026_WYG_056-29a>¶
　按唐六典有陌刀長一丈即斬馬刀也今改正¶
王雄誕𫝊髙祖聞伏威據有吴楚遣使諭之雄誕率衆¶
　討之○遣使諭之下明有闕文盖此時伏威令輔公¶
　祏擊李子通而以雄誕為副也&KR0063;脱去伏威遣公祏¶
　意¶
　舊唐書卷五十六考證¶
<pb:KR2a0026_WYG_056-29b>¶
