# -*- mode: mandoku-view -*-
#+TITLE: 舊唐書
#+DATE: 2018-03-31 09:03:16.102743
#+PROPERTY: ID KR2a0026
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷五十八
<pb:KR2a0026_WYG_058-1a>¶
欽定四庫全書¶
　舊唐書卷五十八¶
後晉司空同中書門下平章事劉　昫撰¶
¶
　列傳第八¶
¶
唐儉　長孫順徳　劉𢎞基¶
¶
¶
殷嶠　劉政㑹　　柴紹(平陽公主馬三寳附)¶
¶
¶
武士彠(長兄士稜次兄士逸)¶
¶
唐儉字茂約并州晉陽人北齊尚書左僕射邕之孫也¶
父鑒隋戎州刺史儉落拓不拘規檢然事親頗以孝聞¶
<pb:KR2a0026_WYG_058-1b>¶
初鑒與髙祖有舊同領禁衞髙祖在太原留守儉與太¶
宗周密儉從容説太宗以隋室昏亂天下可圖太宗白¶
高祖乃召入密訪時事儉曰明公日角龍庭李氏又在¶
圖牒天下屬望非在今朝若開府庫南嘯豪傑北招戎¶
狄東收燕趙長驅濟河據有秦雍海内之權指麾可取¶
願𢎞逹節以順羣望則湯武之業不逺髙祖曰湯武之¶
事非所庶幾今天下已亂言私則圖存語公則拯溺卿¶
<pb:KR2a0026_WYG_058-2a>¶
宜自愛吾将思之及開大将軍府授儉記室參軍太宗¶
為渭北道行軍元帥以儉為司馬平京城加光禄大夫¶
相國府記室封晉昌郡公武徳元年除内史舍人尋遷¶
中書侍郎特加授散騎常侍王行本守蒲州城不降勅¶
工部尚書獨孤懐恩率兵屯於其東以經略之尋又夏¶
縣人吕崇茂以城叛降於劉武周髙祖遣永安王孝基¶
工部尚書獨孤懐恩陜州總管于筠等率兵討之時儉¶
使至軍所屬武周遣兵援崇茂儉與孝基筠等並為所¶
獲初懐恩屯兵蒲州與其屬元君實謀反時君實亦䧟¶
<pb:KR2a0026_WYG_058-2b>¶
於賊中與儉同被拘執乃謂儉曰古人有言當㫁不㫁¶
反受其亂獨孤尚書近者欲舉兵圖事遲疑之間遂至¶
今日豈不由不㫁耶俄而懐恩脱身得還仍令依前屯¶
守君實又謂儉曰獨孤尚書今遂抜難得還復在蒲州¶
屯守可謂王者不死儉聞之懼懐恩為逆乃密令親信¶
劉世讓以懐恩之謀奏聞適遇王行本以蒲州歸降高¶
祖将入其城浮舟至中流世讓謁見高祖讀奏大驚曰¶
<pb:KR2a0026_WYG_058-3a>¶
豈非天命也廻舟而歸分捕反者按驗之懐恩自縊餘¶
黨伏誅俄而太宗撃破武周部将宋金剛追至太原武¶
周懼而北走儉乃封其府庫収兵甲以待太宗髙祖嘉¶
儉身没虜庭心存朝闕復舊官仍為并州道安撫大使¶
以便宜從事并賜獨孤懐恩田宅貲財等使還拜禮部¶
尚書授天䇿府長史兼檢校黄門侍郎封莒國公與功¶
臣等元勲恕一死仍除遂州都督食綿州實封六百户¶
圖形凌煙閣貞觀初使于突厥説誘之因以隋蕭后及¶
楊正道以歸太宗謂儉曰卿觀頡利可圖否對曰銜國¶
<pb:KR2a0026_WYG_058-3b>¶
威恩亦可望獲遂令儉馳傳至虜庭示之威信頡利部¶
落歡然定歸欵之計因而兵衆弛懈李靖率輕騎掩襲¶
破之頡利北走儉脱身而還嵗餘授民部尚書後從幸¶
洛陽苑射猛獸群豕突出林中太宗引弓四發殪四豕¶
有䧺彘突及馬鐙儉投馬搏之太宗㧞劍㫁豕顧笑曰¶
天䇿長史不見上将撃賊耶何懼之甚對曰漢祖以馬¶
上得之不以馬上治之陛下以神武定四方豈復逞䧺¶
<pb:KR2a0026_WYG_058-4a>¶
心於一獸太宗納之因為罷獵尋加光禄大夫又特令¶
其子善識尚豫章公主儉在官毎盛修肴饌與親賔縱¶
酒為樂未嘗以職務留意又嘗託鹽州刺史張臣合収¶
其私羊為御史所劾以舊恩免罪貶授光禄大夫永徽¶
初致仕于家加特進顯慶元年卒年七十八髙宗為之¶
舉哀罷朝三日贈開府儀同三司并州都督賻布帛一¶
千叚粟一千石賜東園祕器陪塟昭陵諡曰襄官為立¶
碑儉少子觀最知名官至河西令有文集三卷儉孫從¶
心神龍中以子晙娶太平公主女官至殿中監晙先天¶
<pb:KR2a0026_WYG_058-4b>¶
中為太常少卿坐與太平連謀伏誅¶
長孫順徳文徳順聖皇后之族叔也祖澄周秦州刺史¶
父愷隋開府順徳仕隋右勲衞避遼東之役逃匿於太¶
原深為髙祖太宗所親委時羣盜並起郡縣各募兵為¶
備太宗外以討賊為名因令順徳與劉𢎞基等召募旬¶
月之間衆至萬餘人結營於郭下遂誅王威髙君雅等¶
義兵起拜統軍從平霍邑破臨汾下絳郡俱有戰功尋¶
<pb:KR2a0026_WYG_058-5a>¶
與劉文靜撃屈突通於潼闗每戰摧鋒及通将奔洛陽¶
順徳追及於桃林執通歸京師仍略定陜縣髙祖即位¶
拜左騎衞大将軍封薛國公武徳九年與秦叔寳等討¶
建成餘黨於𤣥武門太宗踐祚真食千二百户特賜以¶
宫女毎宿内省後順徳監奴受人餽絹事發太宗謂近¶
臣曰順徳地居外戚功即元勲位髙爵厚足稱富貴若¶
能勤覽古今以自鑒誡𢎞益我國家者朕當與之同有¶
府庫耳何乃不遵名節而貪冐發聞乎然惜其功不忍¶
加罪遂於殿庭賜絹數十疋以媿其心大理少卿胡演¶
<pb:KR2a0026_WYG_058-5b>¶
進曰順徳枉法受財罪不可恕奈何又賜之絹太宗曰¶
人生性靈得絹甚於刑戮如不知愧一禽獸耳殺之何¶
益尋坐與李孝常交通除名嵗餘太宗閲功臣圖見順¶
徳之像憫然憐之遣宇文士及視其所為見順徳頺然¶
而醉論者以為逹命召拜澤州刺史復其爵邑順徳素¶
多放縱不遵法度及此折節為政號為明肅先是長吏¶
多受百姓餽餉順徳糺擿一無所容稱為良牧前刺史¶
<pb:KR2a0026_WYG_058-6a>¶
張長貴趙士逹並占境内膏腴之田數十頃順徳並劾¶
而追奪分給貧户尋又坐事免發疾太宗聞而鄙之謂¶
房𤣥齡曰順徳無慷慨之節多兒女之情今有此疾何¶
足問也未㡬而卒太宗為之罷朝遣使弔祭贈荆州都¶
督諡曰襄貞觀十三年追改封為邳國公永徽五年重¶
贈開府儀同三司¶
劉𢎞基雍州池陽人也父昇隋河州刺史𢎞基少落拓¶
交通輕俠不事家産以父蔭為右勲侍大業末嘗從煬¶
帝征遼東家貧不能自致行至汾隂度已後期當斬計¶
<pb:KR2a0026_WYG_058-6b>¶
無所出遂與同旅屠牛潛諷吏捕之繋於縣獄嵗餘竟¶
以贖論事解亡命盜馬以供衣食因至太原㑹髙祖鎮¶
太原遂自結託又察太宗有非常之度尤委心焉由是¶
大䝉親禮出則連騎入同卧起義兵将舉𢎞基召募得¶
二千人王威髙君雅欲為變髙祖伏𢎞基及長孫順徳¶
於㕔事之後𢎞基因麾左右執威等又從太宗攻下西¶
河義軍次賈胡堡與隋将宋老生戰破之進攻霍邑老¶
<pb:KR2a0026_WYG_058-7a>¶
生率衆陣於城外𢎞基從太宗撃之老生敗走弃馬投¶
壍𢎞基下斬其首拜右光禄大夫師至河東𢎞基以兵¶
千人先濟河進下馮翊為渭北道大使得便宜從事以¶
殷開山為副西略地扶風有衆六萬南渡渭水屯於長¶
安故城威聲大振耀軍金光門衞文昇遣兵來戰𢎞基¶
逆撃走之擒甲士千餘人馬數百匹時諸軍未至𢎞基¶
先至一戰而㨗髙祖大悦賜馬二十疋及破京城功為¶
第一從太宗撃薛舉於扶風破之追奔至隴山而返累¶
拜右領都督封河間郡公又從太宗經略東都戰于瓔¶
<pb:KR2a0026_WYG_058-7b>¶
珞門外破之師旋𢎞基為殿隋将叚逹張志陳於三王¶
陵𢎞基撃敗之武徳元年拜右驍衞大将軍以元謀之¶
勲恕其一死領行軍左一總管又從太宗討薛舉時太¶
宗以疾頓於髙墌城𢎞基劉文静等與舉接戰於淺水¶
原王師不利八總管咸敗唯𢎞基一軍盡力苦鬬矢盡¶
為舉所獲髙祖嘉其臨難不屈賜其家粟帛甚厚仁杲¶
平得歸復其官爵㑹宋金剛䧟太原遣𢎞基屯晉州裴¶
<pb:KR2a0026_WYG_058-8a>¶
寂為宋金剛所敗人情崩駭莫有固志金剛以兵造城¶
下𢎞基不能守復䧟於賊俄得逃歸髙祖慰諭之授左¶
一總管從太宗屯於栢壁率兵二千自隰州趨西河斷¶
賊歸路時賊鋒甚勁𢎞基堅壁不能進及金剛遁𢎞基¶
率騎邀之至于介休與太宗㑹追擊大破之累封任國¶
公尋從撃劉黑闥於洺州師旋授秉龯将軍㑹突厥入¶
𢎞基率歩騎一萬自豳州北界東拒子午嶺西接臨¶
涇修營鄣塞副淮安王神通備胡於北鄙九年以佐¶
命功真食九百户太宗即位顧待益隆李孝常長孫安¶
<pb:KR2a0026_WYG_058-8b>¶
業之謀逆也坐與交逰除名嵗餘起為易州刺史復其¶
封爵徴拜衞尉卿九年改封夔國公世襲朗州刺史例¶
停不行後以年老乞骸骨授輔國大将軍朝朔望禄賜¶
同於職事太宗征遼東以𢎞基為前軍大總管從撃髙¶
延夀於駐蹕山力戰有功太宗屢加勞勉永徽元年加¶
實封通前一千一百户其年卒年六十九髙宗為之舉¶
哀廢朝三日贈開府儀同三司并州都督陪𦵏昭陵仍¶
<pb:KR2a0026_WYG_058-9a>¶
為立碑諡曰襄𢎞基遺令給諸子奴婢各十五人良田¶
五頃謂所親曰若賢固不藉多財不賢守此可以免饑¶
凍餘財悉以散施子仁實襲官至左典戎衞郎将從子¶
仁景神龍初官至司農卿¶
殷嶠字開山雍州鄠縣人陳司農卿不害孫也其先本¶
居陳郡陳亡徙闗中父僧首隋祕書丞有名於世嶠少¶
以學行見稱尤工尺牘仕隋太谷長有治名義兵起召¶
補大将軍府掾參預謀略授心腹之寄累以軍功拜光¶
禄大夫從隠太子攻剋西河太宗為渭北道元帥引為¶
<pb:KR2a0026_WYG_058-9b>¶
長史時闗中羣盗往往聚結衆無適從令嶠招慰之所¶
至皆下又與統軍劉𢎞基率兵六萬屯長安故城隋将¶
衞孝節自金光門出戰嶠與𢎞基撃破之京城平賜爵¶
陳郡公遷丞相府掾尋授吏部侍郎從撃薛舉為元帥¶
府司馬時太宗有疾委軍於劉文靜誡之曰賊衆逺來¶
利在急戰難與爭鋒且宜持久待粮盡然後可圖嶠退¶
謂文静曰王體不安慮公不濟故發此言宜因機破賊¶
<pb:KR2a0026_WYG_058-10a>¶
何乃以勍敵遺王也久之言於文静曰王不豫恐賊輕¶
我請耀武以威之遂陳兵於折墌為舉所乘軍乃大敗¶
嶠坐減死除名後從平薛仁杲復其爵位武徳二年兼¶
陜東道大行䑓兵部尚書遷吏部尚書從太宗討平王¶
世充以功進爵鄖國公復從征劉黒闥道病卒太宗親¶
臨喪哭之甚慟贈陜東道大行䑓右僕射諡曰節貞觀¶
十四年詔與贈司空淮安王神通贈司空河間王孝恭¶
贈民部尚書劉政㑹俱以佐命功配饗髙祖廟庭十七¶
年又與長孫無忌唐儉長孫順徳劉𢎞基劉政㑹柴紹¶
<pb:KR2a0026_WYG_058-10b>¶
等十七人俱圖其形於凌煙閣永徽五年追贈司空嶠¶
從祖弟聞禮有文學武徳中為太子中舍人修梁史未¶
就而卒聞禮子仲容亦知名則天深愛其才官至申州¶
刺史¶
劉政㑹滑州胙城人也祖環雋北齊中書侍郎政㑹隋¶
大業中為太原鷹揚府司馬髙祖為太原留守政㑹率¶
兵𨽻於麾下太宗與劉文静謀起義兵副留守王威髙¶
<pb:KR2a0026_WYG_058-11a>¶
君雅獨懐猜貳後數日将大㑹於晉祠威與君雅謀危¶
髙祖有人以白太宗既知廹急欲先事誅之因遣政㑹¶
為急變之書詣留守告威等二人謀反是日髙祖與威¶
君雅同坐視事文静引政㑹入至庭中云有密状知人¶
欲反髙祖指威等令視之政㑹不肯曰所告是副留守¶
事唯唐公得省之耳君雅攘袂大呼曰此是反人欲殺¶
我也時太宗已列兵馬布於街巷文静因令左右引威¶
等囚于别室既拘威等竟得舉兵政㑹之功也大将軍¶
府建引為户曹參軍從平長安除丞相府掾武徳初授¶
<pb:KR2a0026_WYG_058-11b>¶
衞尉少卿留守太原政㑹内輯軍士外和戎狄逺近莫¶
不悦服尋而劉武周進逼并州晉陽豪右薛深等以城¶
應賊政㑹為賊所擒於賊中密表論武周形勢賊平復¶
其官爵厯刑部尚書光禄卿封邢國公貞觀初累轉洪¶
州都督賜實封三百户九年卒太宗手勅曰舉義之日¶
實有殊功所𦵏並宜優厚贈民部尚書諡曰襄後與殷¶
開山同配饗髙祖廟庭子𤣥意襲爵改封渝國公尚南¶
<pb:KR2a0026_WYG_058-12a>¶
平公主授駙馬都尉髙宗時為汝州刺史次子竒長夀¶
中為天官侍郎為酷吏所䧟也¶
柴紹字嗣昌晉州臨汾人也祖烈周驃騎大将軍歴遂¶
梁二州刺史封冠軍縣公父慎隋太子右内率封鉅鹿¶
郡公紹㓜趫㨗有勇力任俠聞於闗中少補隋元徳太¶
子千牛備身髙祖微時妻之以女即平陽公主也義旗¶
建紹自京間路趣太原時建成元吉自河東往㑹於道¶
建成謀於紹曰追書甚急恐已起事隋郡縣連城千有¶
餘里中間偷路勢必不全今欲且投小賊權以自濟紹¶
<pb:KR2a0026_WYG_058-12b>¶
曰不可追既急宜速去雖稍辛苦終當獲全若投小賊¶
知君唐公之子執以為功徒然死耳建成從之遂共走¶
太原入雀鼠谷知已起義於是相賀以紹之計為得授¶
右領軍大都督府長史大軍發晉陽兼領馬軍總管将¶
至霍邑紹先至城下察宋老生形勢白曰老生有匹夫¶
之勇我師若到必來出戰戰則成擒矣及義師至老生¶
果出紹力戰有功下臨汾平絳郡並先登䧟陣授右光¶
<pb:KR2a0026_WYG_058-13a>¶
禄大夫隋将桑顯和來擊孫華率精鋭渡河以援之紹¶
引軍直掩其背與史大奈合勢擊之顯和大敗因與諸¶
将進下京城武徳元年累遷左翊衞大将軍尋從太宗¶
平薛舉破宋金剛攻平王世充於洛陽擒竇建徳於武¶
牢封霍國公賜實封千二百户轉右驍衞大将軍吐谷¶
渾與党項俱來邊命紹討之虜據髙臨下射紹軍中¶
矢下如雨紹乃遣人弹胡琵琶二女子對舞虜異之駐¶
弓矢而相與聚觀紹見虜陣不整密使精騎自後繫之¶
虜大潰斬首五百餘級貞觀元年拜右衞大将軍二年¶
<pb:KR2a0026_WYG_058-13b>¶
撃梁師都於夏州平之轉左衞大将軍出為華州刺史¶
七年加鎮軍大将軍行右驍衞大将軍改封譙國公十¶
二年寝疾太宗親自臨問尋卒贈荆州都督諡曰襄平¶
陽公主髙祖第三女也太穆皇后所生義兵将起公主¶
與紹並在長安遣使密召之紹謂公主曰尊公将掃清¶
多難紹欲迎接義旗同去則不可獨行恐罹後患為計¶
若何公主曰君宜速去我一婦人臨時易可蔵隠當别¶
<pb:KR2a0026_WYG_058-14a>¶
自為計矣紹即間行赴太原公主乃歸鄠縣荘所遂散¶
家資招引山中亡命得數百人起兵以應髙祖時有胡¶
賊何潘仁聚衆於司竹園自稱總管未有所屬公主遣¶
家僮馬三寳説以利害潘仁攻鄠縣䧟之三寳又説羣¶
盜李仲文向善志丘師利等各率衆數千人來㑹時京¶
師留守頻遣軍討公主三寳潘仁屢挫其鋒公主掠地¶
至盩厔武功始平皆下之毎申明法令禁兵士無得侵¶
掠故逺近奔赴者甚衆得兵七萬人公主令間使以聞¶
髙祖大悦及義軍渡河遣紹将數百騎趨華隂傍南山¶
<pb:KR2a0026_WYG_058-14b>¶
以迎公主時公主引精兵萬餘與太宗軍㑹於渭北與¶
紹各置幕府俱圍京城營中號曰娘子軍京城平封為¶
平陽公主以獨有軍功毎賞賜異於他主六年薨及将¶
𦵏詔加前後部羽葆鼓吹大輅麾幢班劒四十人虎賁¶
甲卒太常奏議以禮婦人無鼓吹髙祖曰鼓吹軍樂也¶
往者公主於司竹舉兵以應義旗親執金鼓有克定之¶
勲周之文母列於十亂公主功參佐命非常婦人之所¶
<pb:KR2a0026_WYG_058-15a>¶
匹也何得無鼓吹遂特加之以旌殊績仍令所司按諡¶
法明徳有功曰昭諡公主為昭子哲威厯右屯營将軍¶
襲爵譙國公坐弟令武謀反徙嶺南起為交州都督卒¶
官令武尚巴陵公主累除太僕少卿衞州刺史封襄陽¶
郡公永徽中坐與公主及房遺愛謀反遣使収之行至¶
華隂自殺仍戮其屍公主賜死馬三寳初以平京城功¶
拜太子監門率别撃叛胡劉㧞真於北山破之又從平¶
薛仁杲遷左驍衞将軍復從柴紹撃吐谷渾於岷州先¶
鋒䧟陣斬其名王前後虜男女數千口累封新興縣公¶
<pb:KR2a0026_WYG_058-15b>¶
嘗從幸司竹髙祖顧謂三寳曰是汝建英䧺之處衞青¶
大不惡累除左驍衞大将軍貞觀三年卒太宗為之廢¶
朝諡曰忠¶
武士彠并州文水人也家富於財頗好交結髙祖初行¶
軍於汾晉休止其家因䝉顧接及為太原留守引為行¶
軍司鎧時盜賊蜂起士彠嘗隂勸髙祖舉兵自進兵書¶
及符瑞髙祖謂曰幸勿多言兵書禁物尚能将來深識¶
<pb:KR2a0026_WYG_058-16a>¶
雅意當同富貴耳及義兵将起髙祖募人遣劉𢎞基長¶
孫順徳等分統之王威髙君雅隂謂士彠曰𢎞基等皆¶
背征三衞所犯當死安得領兵吾欲禁身推覈士彠曰¶
此並唐公之客也若爾便大紛紜威等由是疑而不發¶
留守司兵田徳平又欲勸威等鞫問募人之状士彠謂¶
徳平曰討捕之兵總𨽻唐公王威髙君雅等並寄坐耳¶
彼何能為徳平遂止義旗起以士彠為大将軍府鎧曹¶
從平京城功拜光禄大夫封太原郡公初義師将起士¶
彠不預知及平京師乃自説云嘗夢髙祖入西京升為¶
<pb:KR2a0026_WYG_058-16b>¶
天子高祖哂之曰汝王威之黨也以汝能諫止𢎞基等¶
微心可録故加酬効今見事成乃説迂誕而取媚也武¶
徳中累遷工部尚書進封應國公又厯利州荆州都督¶
貞觀九年卒官贈禮部尚書諡曰定顯慶元年以后父¶
累贈司徒改封周國公咸亨中又贈太尉太原王特詔¶
配饗髙祖廟庭列在功臣之上孫承嗣事在外戚傳士¶
彠長兄士稜性恭順勤於稼穡從起義官至司農少卿¶
<pb:KR2a0026_WYG_058-17a>¶
封宣城縣公常居苑中委以農囿之事貞觀中卒贈潭¶
州都督次兄士逸亦有戰功武徳中為齊王府户曹賜¶
爵安陸縣公從齊王鎮并州為劉武周所獲於賊中密¶
令人詣京師陳武周可圖之計及武周平甚見慰勉累¶
授益州行䑓左丞數陳時政得失髙祖毎嘉納之貞觀¶
初為韶州刺史卒¶
史臣曰唐儉委質義旗之下立功草昧之初被拘虜庭¶
脱髙祖蒲州之急侍獵苑囿諫太宗馬上之言可謂純¶
臣矣順徳佐命立功理郡著明肅之政𢎞基臨難不屈¶
<pb:KR2a0026_WYG_058-17b>¶
䧟陣多尅捷之勲殷嶠劉政㑹柴嗣昌並在太原首預¶
舉義從微至著善始令終馬三寳出厮飬之徒處将軍¶
之位亦馬之善走者也武士彠首參起義例封功臣無¶
戡難之勞有因人之跡載窺他傳過為褒詞慮當武后¶
之朝佞出敬宗之筆凡渉虚美削而不書¶
贊曰茂約忠純順徳功勲𢎞基六士義合風雲¶
　舊唐書卷五十八¶
