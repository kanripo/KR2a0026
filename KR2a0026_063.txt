# -*- mode: mandoku-view -*-
#+TITLE: 舊唐書
#+DATE: 2018-03-31 09:03:16.145918
#+PROPERTY: ID KR2a0026
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷六十三
<pb:KR2a0026_WYG_063-1a>¶
欽定四庫全書¶
　舊唐書卷六十三¶
後晉司空同中書門下平章事劉　　昫撰¶
¶
　列𫝊第十三¶
¶
封倫　　　　　蕭瑀(子鋭兄子鈞鈞子瓘鈞兄子嗣業)¶
¶
¶
裴矩　　　　　宇文士及¶
¶
封倫字徳彛觀州蓚人北齊太子太保隆之孫父子繡¶
隋通州刺史倫少時其舅盧思道毎言曰此子智識過¶
人必能致位卿相開皇末江南作亂内史令楊素徃征¶
<pb:KR2a0026_WYG_063-1b>¶
之署為行軍記室舩至海曲素召之倫墜於水中人救¶
免溺乃易衣以見竟寢不言素後知問其故曰私事也¶
所以不白素甚嗟異之素將營仁夀宫引為土木監隋¶
文帝至宫所見制度奢侈大怒曰楊素為不誠矣殫百¶
姓之力雕飾離宫為吾結怨於天下素惶恐慮将獲譴¶
倫曰公當弗憂待皇后至必有㤙詔明日果召素入對¶
獨孤后勞之曰公知吾夫妻年老無以娱心盛飾此宫¶
<pb:KR2a0026_WYG_063-2a>¶
豈非孝順素退問倫曰卿何以知之對曰至尊性儉故¶
初見而怒然雅聼后言后婦人也惟麗是好后心既悅¶
帝慮必移所以知耳素歎伏曰揣摩之才非吾所及素¶
負貴恃才多所凌侮惟撃賞倫毎引與論宰相之務終¶
日忘倦因撫其牀曰封郎必當據吾此座驟稱薦於文¶
帝由是擢授内史舎人大業中倫見虞世基幸於煬帝¶
而不閑吏務毎有承受多失事機倫又託附之密為指¶
畫宣行詔命謟順主心外有表疏如忤意者皆寢而不¶
奏決斷刑法多峻文深誣䇿勲行賞必抑削之故世基¶
<pb:KR2a0026_WYG_063-2b>¶
之寵日隆而隋政日壞皆倫所為也宇文化及之亂逼¶
帝出宫使倫數帝之罪帝謂曰卿是士人何至於此倫¶
赧然而退化及尋署内史令從至聊城倫見化及勢蹙¶
乃潛結化及弟士及請於濟北運糧以觀其變遇化及¶
敗與士及來降高祖以其前代舊臣遣使迎勞拜内史¶
舎人尋遷内史侍郎髙祖嘗幸溫湯經秦始皇墓謂倫¶
曰古者帝王竭生靈之力殫府庫之財營起山陵此復¶
<pb:KR2a0026_WYG_063-3a>¶
何益倫曰上之化下猶風之靡草自秦漢帝王盛為厚¶
𦵏故百官衆庶競相遵倣凡是古塜丘封悉多藏珍寶¶
咸見開發若死而無知厚𦵏深為虛費若魂而有識被¶
發豈不痛哉髙祖稱善謂倫曰從今之後宜自上導下¶
悉為薄𦵏太宗之討王世充詔倫叅謀軍事髙祖以兵¶
乆在外意欲旋師太宗遣倫入朝親論事勢倫言於髙¶
祖曰世充得地雖多而羈縻相属其所用命者惟洛陽¶
一城而已計盡力窮破在朝夕今若還兵賊勢必振更¶
相連結後必難圖未若乗其已衰破之必矣髙祖納之¶
<pb:KR2a0026_WYG_063-3b>¶
及太宗凱旋髙祖謂侍臣曰朕初發兵東討衆議多有¶
不同惟秦王請行封倫贊成此計昔張華恊同晉武亦¶
復何以加也封平原縣公兼天册府司馬㑹突厥㓂太¶
原復遣使來請和親髙祖問羣臣和之與戰䇿将安出¶
多言戰則怨深不如先和倫曰突厥憑凌有輕中國之¶
意必謂兵弱而不能戰如臣計者莫如悉衆以撃之其¶
勢必㨗勝而後和㤙威兼著若今嵗不戰明年必當復¶
<pb:KR2a0026_WYG_063-4a>¶
來臣以撃之為便髙祖從之六年以本官檢校吏部尚¶
書曉習吏職甚獲當時之譽八年進封道國公尋徙封¶
於密蕭瑀甞薦倫於髙祖髙祖任倫為中書令太宗嗣¶
位瑀遷尚書左僕射倫為右僕射倫素險詖與瑀商量¶
可奏者至太宗前盡變易之由是與瑀有隙貞觀元年¶
遘疾於尚書省太宗親自臨視即命尚輦送還第尋薨¶
年六十太宗深悼之廢朝三日册贈司空諡曰明初倫¶
數從太宗征討特蒙顧遇以建成元吉之故數進忠欵¶
太宗以為至誠前後賞賜以萬計而倫潛持兩端隂附¶
<pb:KR2a0026_WYG_063-4b>¶
建成時髙祖将行廢立猶豫未决謀之於倫倫固諫而¶
止然所為祕隠時人莫知事具建成𫝊卒後數年太宗¶
方知其事十七年治書侍御史唐臨追劾倫曰臣聞事¶
君之義盡命不渝為臣之節嵗寒無貳茍虧其道罪不¶
容誅倫位望鼎司㤙隆胙土無心報效乃肆姦謀熒惑¶
儲藩奨成元惡寘於常典理合誅夷但包藏之狀死而¶
後發猥加褒贈未正嚴科罪惡既彰宜加貶黜豈可仍¶
<pb:KR2a0026_WYG_063-5a>¶
疇爵邑尚列台槐此而不懲將何沮勸太宗令百官詳¶
議民部尚書唐儉等議倫罪暴身後㤙結生前所歴衆¶
官不可追奪請降贈改諡詔從之於是改諡繆黜其贈¶
官削所食實封子言道尚高祖女淮南長公主官至宋¶
州刺史倫兄子行髙以文學知名貞觀中官至禮部&KR0048;¶
中¶
蕭瑀字時文髙祖梁武帝曽祖昭明太子祖詧後梁宣¶
帝父巋明帝瑀年九嵗封新安郡王幼以孝行聞姊為¶
隋晉王妃從入長安聚學属文端正鯁亮好釋氏常修¶
<pb:KR2a0026_WYG_063-5b>¶
梵行每與沙門難及苦空必詣微㫖常觀劉孝標辯命¶
論惡其傷先王之教迷性命之理乃作非辯命論以釋¶
之大旨以為人禀天地以生孰云非命然吉㐫禍福亦¶
因人而有若一之於命其蔽已甚時晉府學士柳顧言¶
諸葛頴見而稱之曰自孝標後數十年間言性命之理¶
者莫能詆詰今蕭君此論足療劉子膏肓煬帝為太子¶
也授太子右千牛及踐祚遷尚衣奉御檢校左翊衛鷹¶
<pb:KR2a0026_WYG_063-6a>¶
揚郎将忽遇風疾命家人不即醫療仍云若天假餘¶
因此望為栖遁之資耳蕭后聞而誨之以爾才智足堪¶
揚名顯親豈得輕毁形骸而求隠逸若以此致譴則罪¶
在不測病且愈其姊勸勉之故復有仕進志累加銀青¶
光祿大夫内史侍郎既以后弟之親委之機務後數以¶
言忤旨漸見疎斥煬帝至鴈門為突厥所圍瑀進謀曰¶
如聞始畢託校獵至此義成公主初不知其有違背之¶
心且北蕃夷俗可賀敦知兵馬事昔漢髙祖觧平城之¶
圍乃閼氏之力况義成以帝女為妻必恃大國之援若¶
<pb:KR2a0026_WYG_063-6b>¶
發一單使以告義成假使無益事亦無損臣又竊聼輿¶
人之誦乃慮陛下平突厥後更事遼東所以人心不一¶
或致挫敗請下明詔告軍中赦髙麗而專攻突厥則百¶
姓心安人自為戰&KR0774;帝從之於是發使詣可賀敦諭㫖¶
俄而突厥觧圍去於後獲其諜人云義成公主遣使告¶
急於始畢稱北方有警由是突厥觧圍葢公主之助也¶
煬帝又將伐遼東謂羣臣曰突厥狂悖為冦勢何能為¶
<pb:KR2a0026_WYG_063-7a>¶
以其少時未㪚蕭瑀遂相恐動情不可恕因出為河池¶
郡守即日遣之既至郡有山賊萬餘人寇暴縱横瑀潛¶
募勇敢之士設竒而撃之當陣而降其衆所獲財畜咸¶
賞有功由是人竭其力薛舉遣衆數萬侵掠郡境瑀要¶
撃之自後諸賊莫敢進郡中復安髙祖定京城遣書招¶
之瑀以郡歸國授光祿大夫封宋國公拜民部尚書太¶
宗為右元帥攻洛陽以瑀為府司馬武徳五年遷内史¶
令時軍國草創方隅未寜髙祖乃委以心腹凡諸政務¶
莫不闗掌髙祖毎臨軒聼政必賜升御榻瑀既獨孤氏¶
<pb:KR2a0026_WYG_063-7b>¶
之壻與語呼之為蕭郎國典朝儀亦貴成於瑀瑀孜孜¶
自勉繩違舉過人皆憚之常奏便宜數十條多見納用¶
手勅曰得公之言社稷所賴運智者之䇿以能成人之¶
羙納諫者之言以金寶酬其徳今賜金一函以報智者¶
勿為推退瑀固辭優詔不許其年州置七職務取才望¶
兼羙者為之及太宗臨雍州牧以瑀為州都督髙祖常¶
有勅而中書不時宣行髙祖責其遲瑀曰臣大業之日¶
<pb:KR2a0026_WYG_063-8a>¶
見内史宣敕或前後相乖者百司行之不知何所承用¶
所謂易必在前難必在後臣在中書日乆備見其事今¶
皇基初構事渉安危逺方有疑恐失機㑹比毎受一勅¶
臣必勘審使與前勅不相乖背者始敢宣行遲晚之愆¶
實由於此髙祖曰卿能用心若此我有何憂初瑀之朝¶
也闗内産業竝先給勲人至是特還其田宅瑀皆分給¶
諸宗子弟惟留廟堂一所以奉烝甞及平王世充瑀以¶
預軍謀之功加邑二千户拜尚書右僕射内外考績皆¶
委之司㑹為羣僚指南庶務繁縂瑀見事有時偏駮而¶
<pb:KR2a0026_WYG_063-8b>¶
持法稍深頗為時議所少瑀甞薦封倫於髙祖髙祖以¶
倫為中書令太宗即位遷尚書左僕射封倫為右僕射¶
倫素懐險詖與商量將為可奏者至太宗前盡變易之¶
于時房𤣥齡杜如晦既新用事疎瑀親倫瑀心不能平¶
遂上封事論之而辭㫖寥落太宗以𤣥齡等功髙由是¶
忤㫖廢於家俄拜特進太子少師未㡬復為尚書左僕¶
射賜實封六百户太宗甞謂瑀曰朕欲使子孫長乆社¶
<pb:KR2a0026_WYG_063-9a>¶
稷永安其理如何瑀對曰臣觀前代國祚所以長乆者¶
莫若封諸侯以為磐石之固秦并六國罷侯置守二代¶
而亡漢有天下郡國叅建亦得年餘四百魏晉廢之不¶
能永乆封建之法實可遵行太宗然之始議封建尋坐¶
與侍中陳叔逹於上前忿諍聲色甚厲以不敬免嵗餘¶
授晉州都督明年徵授左光祿大夫兼領御史大夫與¶
宰臣參議朝政瑀多辭辯每有評議𤣥齡等不能抗然¶
心知其是不用其言瑀彌怏怏𤣥齡魏徵溫彦博甞有¶
微過瑀劾之而罪竟不問因此自失由是罷御史大夫¶
<pb:KR2a0026_WYG_063-9b>¶
以為太子少傅不復預聞朝政六年授特進行太常卿¶
八年為河南道廵省大使人有坐當推劾苦未得其情¶
者遂置格置繩以至於死太宗特免責之九年拜特進¶
復令參預政事太宗嘗從容謂房𤣥齡曰蕭瑀大業之¶
日進諫隋主出為河池郡守應遭割心之禍翻見太平¶
之日北叟失馬事亦難常瑀頓首拜謝太宗又曰武徳¶
六年已後太上皇有廢立之心而不之定也我當此日¶
<pb:KR2a0026_WYG_063-10a>¶
不為兄弟所容實有功髙不賞之懼此人不可以厚利¶
誘之不可以刑戮懼之真社稷臣也因賜瑀詩曰疾風¶
知勁草板蕩識誠臣又謂瑀曰卿之守道耿介古人無¶
以過也然而善惡太明亦有時而失瑀再拜謝曰臣特¶
蒙誡訓又許臣以忠諒雖死之日猶生之年也魏徵進¶
而言曰臣有逆衆以執法明主恕之以忠臣有孤特以¶
執節明主恕之以勁昔聞其言今覩其實蕭瑀不遇明¶
聖必及於難太宗悦其言十七年與長孫無忌等二十¶
四人竝圖形於凌烟閣是嵗立晉王為皇太子拜瑀太¶
<pb:KR2a0026_WYG_063-10b>¶
子太保仍知政事太宗之伐遼東也以洛邑衝要襟帶¶
闗河以瑀為洛陽宫守車駕自遼還請觧太保仍同中¶
書門下太宗以瑀好佛道嘗賚繡佛像一軀并繡瑀形¶
狀於佛像側以為供飬之容又賜王褒所書大品般若¶
經一部並賜袈裟以充講誦之服焉瑀嘗稱𤣥齡以下¶
同中書門下内臣悉皆朋黨比周無至心奉上累獨奏¶
云此等相與執權有同膠漆陛下不細諳知但未反耳¶
<pb:KR2a0026_WYG_063-11a>¶
太宗謂瑀曰為人君者驅駕英才推心待士公言不亦¶
甚乎何至如此太宗數日謂瑀曰知臣莫若君夫人不¶
可求備自當捨其短而用其長朕雖才謝聪明不應頓¶
迷臧否因數為瑀信誓瑀既不自得而太宗積乆銜之¶
終以瑀忠貞居多而未廢也㑹瑀請出家太宗謂曰甚¶
知公素愛桑門今者不能違意瑀旋踵奏曰臣頃思量¶
不能出家太宗以對羣臣吐言而取捨相違心不能平¶
瑀尋稱足疾時詣朝堂又不入見太宗謂侍臣曰瑀豈¶
不得其所乎而自慊如此遂手詔曰朕聞物之順也雖¶
<pb:KR2a0026_WYG_063-11b>¶
異質而成功事之違也亦同形而罕用是以舟浮檝舉¶
可濟千里之川轅引輪停不越一毫之地故知動靜相¶
循易為務曲直相反難為功况乎上下之宜君臣之際¶
者矣朕以無明於元首期託徳於股肱思欲去偽歸真¶
除澆反朴至於佛教非意所遵雖有國之常經固弊俗¶
之虛術何則求其道者未騐福於將來修其教者反受¶
辜於既徃至若梁武窮心於釋氏簡文鋭意於法門傾¶
<pb:KR2a0026_WYG_063-12a>¶
帑藏以給僧祗殫人力以供塔廟及乎三淮沸浪五嶺¶
騰烟假餘息於熊蹯引殘魂於雀鷇子孫覆亡而不暇¶
社稷俄頃而為墟報施之徵何其繆也而太子太保宋¶
國公瑀踐覆車之餘軌襲亾國之遺風棄公就私未明¶
隠顯之際身俗口道莫辯邪正之心修累葉之殃源祈¶
一躬之福本上以違忤君主下則扇習浮華徃前朕謂¶
張亮云卿既事佛何不出家瑀乃端然自應請先入道¶
朕即許之尋復不用一廻一惑在於瞬息之間自可自¶
否變於帷扆之所乖棟梁之大體豈具瞻之量乎朕猶¶
<pb:KR2a0026_WYG_063-12b>¶
隱忍至今瑀尚全無悛改宜即去兹朝闕出牧小藩可¶
商州刺史仍除其封二十一年徵授金紫光祿大夫復¶
封宋國公從幸玉華宫遘疾薨於宫所年七十四太宗¶
聞而輟膳髙宗為之舉哀遣使弔祭太常諡曰肅太宗¶
曰易名之典必考其行瑀性多猜貳此諡失於不直更¶
宜摭實改諡曰貞褊公册贈司空荆州都督賜東園祕¶
噐陪𦵏昭陵臨終遺書曰生而必死理之常分氣絶後¶
<pb:KR2a0026_WYG_063-13a>¶
可著單服一通以充小斂棺内施單席而已冀其速朽¶
不得别加一物無假卜日惟在速辦自古賢哲非無等¶
例爾宜勉之諸子遵其遺志斂葬儉薄子鋭嗣尚太宗¶
女襄城公主歴太常卿汾州刺史公主雅有禮度太宗¶
每令諸公主凡厥所為皆視其楷則又令所司别為營¶
第公主辭曰婦人事舅姑如事父母若居䖏不同則定¶
省多闕再三固讓乃止令於舊宅而改創焉永徽初公¶
主薨詔葬昭陵瑀兄璟亦有學行武徳中為黄門侍&KR0048;¶
累轉祕書監封蘭陵縣公貞觀中卒贈禮部尚書瑀兄¶
<pb:KR2a0026_WYG_063-13b>¶
子鈞隋遷州刺史梁國公珣之子也博學有才望貞觀¶
中累除中書舎人甚為房𢎞齡魏徵所重永徽二年歴¶
遷諫議大夫兼𢎞文館學士時有左武候别駕盧文操¶
踰垣盗左藏庫物髙宗以别駕職在糺繩身行盗竊命¶
有司殺之鈞進諫曰文操所犯情實難原然恐天下聞¶
之必謂陛下輕法律賤人命任喜怒貴財物臣之所職¶
以諫為名愚𠂻所懐不敢不奏帝謂曰卿職在司諫能¶
<pb:KR2a0026_WYG_063-14a>¶
盡忠規遂特免其死罪顧謂侍臣曰此乃真諫議也尋¶
而太常樂工宗四通等為宫人通𫝊信物髙祖特令䖏¶
死乃遣附律鈞上疏言四通等犯在未附律前不合至¶
死乎詔曰朕聞防祸未萌先賢所重宫闕之禁其可漸¶
歟昔如姬竊符朕用為永鑒不欲今兹自彰其過所搦¶
憲章想非濫也但朕翹心紫禁思覿引裾側席朱楹冀¶
旌折檻今乃喜得其言特免四通等死逺處配流鈞尋¶
為太子率更令兼崇賢館學士顯慶中卒所撰韻旨二¶
十卷有集三十卷行於代子瓘官至渝州長史母終以¶
<pb:KR2a0026_WYG_063-14b>¶
毁卒瓘子嵩别有𫝊鈞兄子嗣業少隨祖姑隋煬帝后¶
入於突厥貞觀九年歸朝以深識蕃情充使統領突厥¶
之衆累轉鴻臚卿兼單于都䕶府長史調露中單于突¶
厥反叛嗣業率兵戰敗配流嶺南而死¶
裴矩字𢎞大河東聞喜人祖佗後魏東荆州刺史父訥¶
之北齊太子舎人矩襁褓而孤為伯父讓之所鞠及長¶
博學早知名仕齊為髙平王文學齊亡隋文帝為定州¶
<pb:KR2a0026_WYG_063-15a>¶
縂管召補記室甚親敬之文帝即位遷給事&KR0048;直内史¶
省奏舎人事伐陳之役領元帥記室及陳平晉王廣令¶
矩與髙熲収陳圖籍歸之祕府累遷吏部侍&KR0048;以事免¶
大業初西域諸蕃欵張掖塞與中國互市煬帝遣矩監¶
其事矩知帝方勤逺畧欲吞并夷狄乃訪西域風俗及¶
山川險易君長姓族物産服章撰西域圖記三卷入朝¶
奏之帝大悦賜物五百叚每日引至御座顧問西方之¶
事矩盛言西域多珍寳及吐谷渾可并之狀帝信之仍¶
委以經畧拜民部侍&KR0048;俄遷黄門侍郎叅預朝政令徃¶
<pb:KR2a0026_WYG_063-15b>¶
張掖引至西蕃至者十餘國三年帝有事於恒嶽咸來¶
助祭帝将廵河右復令矩徃燉煌矩遣使説髙昌王鞠¶
伯雅及伊吾吐屯設等㗖以厚利導使入朝及帝西廵¶
次燕支山髙昌王伊吾設等及西蕃胡二十七國盛服¶
珠玉錦罽焚香奏樂歌舞相趋謁於道左復令武威張¶
掖士女盛飾縱觀填咽周亘數十里帝見之大悦及滅¶
吐谷渾蠻夷納貢諸蕃懾服相繼來庭雖拓地數千里¶
<pb:KR2a0026_WYG_063-16a>¶
而役戍委輸之費嵗巨萬計中國騷動焉帝以矩有綏¶
懐之略加位銀青光祿大夫其年帝至東都矩以蠻夷¶
朝貢者多諷帝大徵四方竒技作魚龍㬅延角觝於洛¶
邑以誇諸戎狄終月而罷又令三市店肆皆設帷帳盛¶
酒食遣掌蕃率蠻夷與人貿易所至處悉令邀延就座¶
醉飽而散夷人有識者咸私哂其矯飾焉帝稱矩至誠¶
謂宇文述牛𢎞曰裴矩大識朕意凡所陳奏皆朕之成¶
筭朕未𤼵頃矩輙以聞自非奉國用心孰能若是尋令¶
與将軍薛世雄城伊吾而還賜錢四十萬矩因進計縱¶
<pb:KR2a0026_WYG_063-16b>¶
反間於射匱使潛攻處羅後處羅為射匱所廹竟隨使¶
者入朝帝甚悦賜矩貂裘及西域珍噐從帝廵於塞北¶
幸啟民可汗帳時髙麗遣使先通於突厥啟民不敢隱¶
引之見帝矩因奏曰髙麗之地本孤竹國也周代以之¶
封箕子漢時分為三郡晉氏亦統遼東今乃不臣列為¶
外域故先帝欲征之乆矣但以楊諒不肖師出無功當¶
陛下時安得不有事於此使冠帶之竟仍為蠻貊之鄉¶
<pb:KR2a0026_WYG_063-17a>¶
乎今其使者朝於突厥親見啟民從化必懼皇靈之逺¶
暢慮後服之先亡脅令入朝當可致也請面詔其使還¶
本國遣詔其王令速朝覲不然者當率突厥即日誅之¶
帝納焉髙麗不用命始建征遼之䇿王師臨遼以本官¶
領虎賁&KR0048;將明年復從至遼東兵部侍&KR0048;斛斯政亡入¶
髙麗帝令矩兼掌兵部事以前後渡遼功進位右光祿¶
大夫矩後從幸江都及義兵入闗屈突通敗問至帝問¶
矩方略矩曰太原有變京畿不靖遥為處分恐失事機¶
惟鑾輿早還方可平定矩見天下將亂恐為身禍毎遇¶
<pb:KR2a0026_WYG_063-17b>¶
人盡禮雖至胥吏皆得其歡心時從駕驍果多逃散矩¶
言於帝曰車駕留此已經二嵗人無匹合則不能乆安¶
請聼兵士於此納室私相奔誘者因而配之帝從其計¶
軍中漸安咸曰裴公之惠也是時帝既昏侈逾甚矩無¶
所諫諍但悦媚取容而已宇文化及弒逆署為尚書右¶
僕射化及敗竇建徳復以為尚書右僕射令専掌選事¶
時建徳起自羣盗事無莭文矩為之創定朝儀權設法¶
<pb:KR2a0026_WYG_063-18a>¶
律憲章頗偹建徳大悦毎諮訪焉及建徳敗矩與偽将¶
曺旦及建徳之妻齎𫝊國八璽舉山東之地來降封安¶
邑縣公武徳五年拜太子左庶子俄遷太子詹事令與¶
虞世南撰吉凶書儀叅按故實甚合禮度為學者所稱¶
至今行之八年兼檢校侍中及太子建成被誅其餘黨¶
尚保宫城欲與秦王决戰王遣矩曉諭之宫兵乃散尋¶
遷民部尚書矩年且八十而精爽不衰以曉習故事甚¶
見推重太宗初即位務止姦吏或聞諸曺按典多有受¶
賂者乃遣人以財物試之有司門令史受餽絹一疋太¶
<pb:KR2a0026_WYG_063-18b>¶
宗怒将殺之矩進諫曰此人受賂誠合重誅但陛下以¶
物試之即行極法所謂䧟人以罪恐非導徳齊禮之義¶
太宗納其言因召百寮謂曰裴矩遂能廷折不肯面從¶
每事如此天下何憂不治貞觀元年卒贈絳州刺史諡¶
曰敬撰開業平陳記十一卷行於代子宣機髙宗時官¶
至銀青光祿大夫太子左中䕶¶
宇文士及雍州長安人隋右衛大将軍述子化及弟也¶
<pb:KR2a0026_WYG_063-19a>¶
開皇末以父勲封新城縣公隋文帝甞引入卧内與語¶
奇之令尚煬帝女南陽公主大業中歴尚輦奉御從幸¶
江都以父憂去職尋起為鴻臚少卿化及之潛謀逆亂¶
也以其主壻深忌之而不告既弑煬帝署為内史令初¶
髙祖為殿内少監時士及為奉御深自結託及隨化及¶
至黎陽髙祖手詔召之士及亦潛遣家僮間道詣長安¶
申赤心又因使宻貢金環髙祖大悦謂侍臣曰我與士¶
及素經共事今貢金環是其來意也及至魏縣兵威日¶
蹙士及勸之西歸長安化及不從士及乃與封倫求於¶
<pb:KR2a0026_WYG_063-19b>¶
濟北徵督軍糧俄而化及為竇建徳所擒濟北豪右多¶
勸士及發青齊之衆北撃建徳収河北之地以觀形勢¶
士及不納遂與封倫等來降髙祖數之曰汝兄弟率思¶
歸之卒為入闗之計當此之時若得我父子豈肯相存¶
今欲何地自處士及謝曰臣之罪誠不容誅但臣早奉¶
龍顔乆存心腹徃在𣵠郡嘗夜中密論時事後於汾陰¶
宫復盡丹赤自陛下龍飛九五臣實傾心西歸所以密¶
<pb:KR2a0026_WYG_063-20a>¶
申貢獻冀此贖罪耳髙祖笑謂裴寂曰此人與我言天¶
下事至今已六七年矣公軰皆在其後時士及妹為昭¶
儀有寵由是漸見親待授上儀同從太宗平宋金剛以¶
功復封新城縣公妻以夀光縣主仍遷秦王府驃騎將¶
軍又從平王世充竇建徳以功進爵郢國公遷中書侍¶
郎再轉太子詹事太宗即位代封倫為中書令真食益¶
州七百户尋以本官檢校凉州都督時突厥屢為邉宼¶
士及欲立威以鎮邊服毎出入陳兵盛為容衛又折節¶
禮士涼士服其威惠徵為殿中監以疾出為蒲州刺史¶
<pb:KR2a0026_WYG_063-20b>¶
為政寛簡吏人安之數嵗入為右衛大将軍甚見親顧¶
毎延入閣中乙夜方出遇其歸沐仍遣馳召同列莫與¶
為比然尤謹密其妻每問向中使召有何樂事士及終¶
無所言尋錄其功别封一子為新城縣公在職七年復¶
為殿中監加金紫光祿大夫及疾篤太宗親問撫之流¶
涕貞觀十六年卒贈左衛大将軍涼州都督陪𦵏昭陵¶
士及撫㓜弟及孤兄子以友愛見稱親戚故人貧乏者¶
<pb:KR2a0026_WYG_063-21a>¶
輙遺之然厚自封植衣食服玩必極奢侈諡曰恭黄門¶
侍&KR0048;劉洎駮之曰士及居家侈縱不宜為恭竟諡曰縱¶
史臣曰封倫多揣摩之才有附託之巧黨化及而數煬¶
帝或有赧顔託士及以歸唐朝殊無愧色當建成之際¶
事持兩端背蕭瑀之㤙奏多異議太宗明主也不見其¶
心𤣥齡賢相焉尚容其謟狡筭醜行死而後彰茍非唐¶
臨之劾唐儉等議則姦人得計矣蕭瑀骨鯁亮直儒術¶
清明執政隋朝忠而獲罪委質高祖知無不為及太宗¶
臨朝房杜用事不容小過欲居成功既形猜貳之言寜¶
<pb:KR2a0026_WYG_063-21b>¶
固或躍之位易名而祗加褊字所幸者猶多奉佛而不¶
失道情非善也而何謂裴矩方畧寛簡士及通變謹宻¶
皆一時之稱也¶
贊曰封倫揣摩謟詐蕭瑀骨鯁儒術裴矩方畧寛簡士¶
及通變謹密¶
　舊唐書卷六十三¶
<pb:KR2a0026_WYG_063-22a>¶
　舊唐書卷六十三考證¶
蕭瑀𫝊遘疾薨於宫所年七十四太宗聞而輟膳髙祖¶
　為之舉哀○(臣徳潛)按瑀之薨在貞觀二十一年時¶
　髙祖崩乆矣安得為之舉哀此必髙宗之誤也¶
　舊唐書卷六十三考證¶
<pb:KR2a0026_WYG_063-22b>¶
