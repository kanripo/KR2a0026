# -*- mode: mandoku-view -*-
#+TITLE: 舊唐書
#+DATE: 2018-03-31 09:03:16.227807
#+PROPERTY: ID KR2a0026
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷七十一
<pb:KR2a0026_WYG_071-1a>¶
欽定四庫全書¶
　舊唐書卷七十一¶
後晉司空同中書門下平章事劉　昫撰¶
¶
　列傳第二十一¶
¶
魏徴¶
¶
魏徴字𤣥成鉅鹿曲城人也父長賢北齊屯留令徴少¶
孤貧落拓有大志不事生業岀家為道士好讀書多所¶
通涉見天下漸亂尤屬意縱横之説大業末武陽郡丞¶
元寳蔵舉兵以應李密召徴使典書記密每見寳蔵之¶
<pb:KR2a0026_WYG_071-1b>¶
疏未嘗不稱善既聞徴所為遽使召之徴進十䇿以干¶
密雖竒之而不能用及王世充攻密於洛口徴説密長¶
史鄭頲曰魏公雖驟勝而驍将鋭卒死傷多矣又軍無¶
府庫有功不賞戰士心惰此二者難以應敵未若深溝¶
高壘曠日持久不過旬月敵人糧盡可不戰而退追而¶
擊之取勝之道且東都食盡世充計窮意欲死戰可謂¶
窮宼難與争鋒請慎無與戰頲曰此老生之常談耳徴¶
<pb:KR2a0026_WYG_071-2a>¶
曰此乃竒謀深䇿何謂常談因拂衣而去及密敗徴隨¶
密來降至京師久不見知自請安輯山東乃授秘書丞¶
驅𫝊至黎陽時徐世勣尚為李密擁衆徴與世勣書曰¶
自隋末亂離羣䧺競逐跨州連郡不可勝數魏公起自¶
叛徒奮臂大呼四方響應萬里風馳雲合霧聚衆數十¶
萬威之所被将半天下破世充于洛口摧化及於黎山¶
方欲西蹈咸陽北凌𤣥闕揚旌瀚海飲馬渭川翻以百¶
勝之威敗於奔亡之虜固知神器之重自有所歸不可¶
以力爭是以魏公思皇天之乃睠入函谷而不疑公生¶
<pb:KR2a0026_WYG_071-2b>¶
予擾攘之時感知己之遇根本已拔確乎不動鳩合遺¶
散據守一隅世充以乗勝餘勇息其東略建徳因侮亡¶
之勢不敢南謀公之英聲足以振于今古然誰無善始¶
終之慮難去就之機安危大節若䇿名得地則九族䕃¶
其餘輝委質非人則一身不能自保殷鑒不逺公所聞¶
見孟賁猶豫童子先之知幾其神不俟終日今公處必¶
爭之地乗宜速之機更事遲疑坐觀成敗恐凶狡之輩¶
<pb:KR2a0026_WYG_071-3a>¶
先人生心則公之事去矣世勣得書遂定計遣使歸國¶
開倉運糧以餽淮安王神通之軍俄而建徳悉衆南下¶
攻陷黎陽獲徴署為起居舍人及建徳就擒與裴矩西¶
入闗隐太子聞其名引直洗馬甚禮之徴見太宗勲業¶
日隆每勸建成早為之所及敗太宗使召之謂曰汝離¶
間我兄弟何也徴曰皇太子若從徴言必無今日之禍¶
太宗素器之引為詹事主簿及踐祚擢拜諫議大夫封¶
鉅鹿縣男使安輯河北許以便宜從事徴至磁州遇前¶
宫千牛李志安齊王護軍李思行錮送詣京師徴謂副¶
<pb:KR2a0026_WYG_071-3b>¶
使李桐客曰吾等受命之日前宫齊府左右皆令赦原¶
不問今復送思行此外誰不自疑徒遣使往彼必不信¶
此乃差之毫釐失之千里且公家之利知無不為寧可¶
慮身不可廢國家大計今若釋遣思行不問其罪則信¶
義所感無逺不臻古者大夫出疆茍利社稷専之可也¶
况今日之行許以便宜從事主上既以國士見待安可¶
不以國士報之乎即釋遣思行等仍以啓聞太宗甚悦¶
<pb:KR2a0026_WYG_071-4a>¶
太宗新即位勵精政道數引徴入卧内訪以得失徴雅¶
有經國之才性又抗直無所屈撓太宗與之言未嘗不¶
欣然納受徴亦喜逢知己之主思竭其用知無不言太¶
宗嘗勞之曰卿所陳諌前後二百餘事非卿至誠奉國¶
何能若是其年遷尚書左丞或有言徴阿黨親戚者帝¶
使御史大夫温彦博案驗無狀彦博奏曰徴為人臣惟¶
存形迹不能逺避嫌疑遂招此謗雖情在無私亦有可¶
責帝令彦博讓徴且曰自今後不得不存形迹他日徴¶
入奏曰臣聞君臣協契義同一體不存公道唯事形迹¶
<pb:KR2a0026_WYG_071-4b>¶
若君臣上下同遵此路則邦之興喪或未可知帝瞿然¶
改容曰吾已悔之徴再拜曰願陛下使臣為良臣勿使¶
臣為忠臣帝曰忠良有異乎徴曰良臣稷契咎陶是也¶
忠臣龍逢比干是也良臣使身獲美名君受顯號子孫¶
𫝊世福祿無疆忠臣身受誅夷君陷大惡家國並喪空¶
有其名以此而言相去逺矣帝深納其言賜絹五百匹¶
貞觀二年遷秘書監叅預朝政徴以喪亂之後典章紛¶
<pb:KR2a0026_WYG_071-5a>¶
雜奏引學者校定四部書數年之間秘府圖籍粲然畢¶
備時高昌王麴文泰将入朝西域諸國咸欲因文泰遣¶
使貢獻太宗令文泰使人厭怛紇干往迎接之徴諫曰¶
中國始平瘡痍未復若微有勞役則不自安往年文泰¶
入朝所經州縣猶不能供况加於此輩若任其商賈來¶
往邉人則獲其利若為賔客中國即受其弊矣漢建武¶
二十二年天下已寧西域請置都護送侍子光武不許¶
葢不以蠻夷勞弊中國也今若許十國入貢其使不下¶
千人欲使緣邉諸州何以取濟人心萬端後雖悔之恐¶
<pb:KR2a0026_WYG_071-5b>¶
無所及上善其議時厭怛紇干已發遽追止之後太宗¶
幸九成宫因有宫人還京憇於湋川縣之官舍俄又右¶
僕射李靖侍中王珪繼至官屬移宫人於别所而舍靖¶
等太宗聞之怒曰威福之柄豈由靖等何為李靖而輕¶
我宫人即令案驗湋川官屬及靖等徴諫曰靖等陛下¶
心膂大臣宫人皇后掃除之隸論其委付事理不同又¶
靖等出外官吏訪朝廷法式歸來陛下問人間疾苦靖¶
<pb:KR2a0026_WYG_071-6a>¶
等自當與官吏相見官吏亦不可不謁也至於宫人供¶
食之外不合叅承若以此罪責縣吏恐不益徳音徒駭¶
天下耳目帝曰公言是也乃釋官吏之罪李靖等亦寝¶
而不問尋宴於丹霄耬酒酣太宗謂長孫無忌曰魏徴¶
王珪昔在東宫盡心所事當時誠亦可惡我能拔擢用¶
之以至今日足為無愧古人然徴每諫我不從發言輙¶
即不應何也對曰臣以事有不可所以陳論若不從輙¶
應便恐此事即行帝曰但當時且應更别陳論豈不得¶
耶徴曰昔舜誡羣臣爾無面從退有後言若臣面從陛¶
<pb:KR2a0026_WYG_071-6b>¶
下方始諫此即退有後言豈是稷契事堯舜之意耶帝¶
大笑曰人言魏徴舉動疎慢我但覺嫵媚適為此耳徴¶
拜謝曰陛下導之使言臣所以敢諫若陛下不受臣諫¶
豈敢數犯龍鱗是月長樂公主将出降帝以皇后所生¶
勅有司資送倍於永嘉長公主徴曰不可昔漢明欲封¶
其予云我子豈與先帝子等可半楚淮陽前史以為美¶
談天子姊妹為長公主子為公主既加長字即是有所¶
<pb:KR2a0026_WYG_071-7a>¶
尊崇或可情有淺深無容禮相踰越上然其言入告長¶
孫皇后后遣使齎錢四十萬絹四百匹詣徴宅以賜之¶
尋進爵郡公七年代王珪為侍中尚書省滯訟有不決¶
者詔徴評理之徴性非習法但存大體以情處斷無不¶
恱服初有詔遣令狐徳棻岑文本撰周史孔穎逹許敬¶
宗撰隋史姚思廉撰梁陳史李百藥撰齊史徴受詔總¶
加撰定多所損益務存簡正隋史序論皆徴所作梁陳¶
齊各為縂論時稱良史史成加左光祿大夫進封鄭國¶
公賜物二千叚徴自以無功於國徒以辯說遂叅帷幄¶
<pb:KR2a0026_WYG_071-7b>¶
深懼滿盈後以目疾頻表遜位太宗曰朕拔卿於讎虜¶
之中任公以樞要之職見朕之非未嘗不諫公獨不見¶
金之在鑛也何足貴哉良冶鍛而為器便為人所寳朕¶
方自比於金以卿為良匠卿雖有疾未為衰老豈得便¶
爾其年徴又靣請遜位太宗難違之乃拜徴特進仍知¶
門下事其後又頻上四疏以陳得失其一曰臣觀自古¶
受圖膺運繼體守文控御英傑南面臨下皆欲配厚徳¶
<pb:KR2a0026_WYG_071-8a>¶
於天地齊高明於日月本枝百代𫝊祚無窮然而克終¶
者鮮敗亡相繼其故何哉所以求之失其道也殷鑒不¶
逺可得而言昔在有隋綂一寰宇甲兵强盛四十餘年¶
風行萬里威動殊俗一旦舉而棄之盡為他人之有彼¶
煬帝豈惡天下之治安不欲社稷之長久故行桀虐以¶
就滅亡哉恃其富强不虞後患驅天下以從欲罄萬物¶
以自奉採域中之子女求逺方之竒異宫宇是飾臺榭¶
是崇徭役無時干戈不戢外示威重内多險忌讒邪者¶
必受其福忠正者莫保其生上下相蒙君臣道隔人不¶
<pb:KR2a0026_WYG_071-8b>¶
堪命率土分崩遂以四海之尊殞於匹夫之手子孫殄¶
滅為天下笑深可痛哉聖哲乘機拯其危溺八柱傾而¶
復正四維絶而更張逺肅邇安不踰於朞月勝殘去殺¶
無待於百年今宫觀臺榭盡居之矣竒珍異物盡收之¶
矣姬姜淑媛盡侍於側矣四海九州盡為臣妾矣若能¶
鑒彼之所以亡念我之所以得日慎一日雖休勿休焚¶
鹿臺之寳衣毁阿房之廣殿懼危亡於峻宇思安處於¶
<pb:KR2a0026_WYG_071-9a>¶
卑宫則神化&KR0343;通無為而理徳之上也若成功不毁即¶
仍其舊除其不急損之又損雜茅茨於桂棟叅玉砌以¶
土階悅以使人不竭其力常念居之者逸作之者勞億¶
兆悅以子來羣生仰而遂性徳之次也若惟聖罔念不¶
慎厥終忘締構之艱難謂天命之可恃忽采椽之㳟儉¶
追雕墻之侈靡因其基以廣之増其舊而飾之觸類而¶
長不思止足人不見徳而勞役是聞斯為下矣譬之負¶
薪救火揚湯止沸以亂易亂與亂同道莫可則也後嗣¶
何觀則人怨神怒人怨神怒則災害必下而禍亂必作¶
<pb:KR2a0026_WYG_071-9b>¶
禍亂既作而能以身名令終者鮮矣順天革命之后隆¶
七百之祚貽厥孫謀𫝊之萬世難得易失可不念哉其¶
二曰臣聞求木之長者必固其根本欲流之逺者必浚¶
其泉源思國之安者必積其徳義源不深而豈望流之¶
逺根不固而何求木之長徳不厚而思國之治雖在下¶
愚知其不可而况於明哲乎人君當神器之重居域中¶
之大将崇極天之峻永保無疆之休不念於居安思危¶
<pb:KR2a0026_WYG_071-10a>¶
戒貪以儉徳不處其厚情不勝其欲斯亦伐根以求木¶
茂塞源而欲流長者也凡昔元首承天景命莫不殷憂¶
而道著功成而徳衰有善始者實繁能克終者盖寡豈¶
其取之易而守之難乎昔取之而有餘今守之而不足¶
何也夫在殷憂必竭誠以待下既得志則縱情以傲物¶
竭誠則胡越為一體傲物則骨肉為行路雖董之以嚴¶
刑振之以威怒終茍免而不懐仁貎㳟而不心服怨不¶
在大可畏惟人載舟覆舟所宜深慎奔車朽索其可忽¶
乎君人者誠能見可欲則思知足以自戒将有所作則¶
<pb:KR2a0026_WYG_071-10b>¶
思知止以安人念高危則思謙沖而自牧懼滿溢則思¶
江海而下百川樂盤遊則思三驅以為度恐懈怠則思¶
慎始而敬終慮壅蔽則思虗心以納下想讒邪則思正¶
身以黜惡恩所加則思無因喜以謬賞罰所及則思無¶
因怒而濫刑總此十思𢎞兹九徳簡能而任之擇善而¶
從之則智者盡其謀勇者竭其力仁者播其惠信者效¶
其忠文武爭馳君臣無事可以盡豫遊之樂可以養松¶
<pb:KR2a0026_WYG_071-11a>¶
喬之夀鳴琴埀拱不言而化何必勞神苦思代下司職¶
役聪明之耳目虧無為之大道哉其三曰臣聞書曰明¶
徳慎罰惟刑恤哉禮云為上易事為下易知則刑不煩¶
矣上多疑則百姓惑下難知則君長勞矣夫上易事下¶
易知君長不勞百姓不惑故君有一徳臣無二心上播¶
忠厚之誠下竭股肱之力然後太平之基不墜康哉之¶
詠斯起當今道被華夷功高宇宙無思不服無逺不臻¶
然言尚於簡大志在於明察刑賞之本在乎勸善而懲¶
惡帝王之所以與天下為畫一不以親疎貴賤而輕重¶
<pb:KR2a0026_WYG_071-11b>¶
者也今之刑賞未必盡然或申屈在乎好惡輕重由乎¶
喜怒遇喜則矜其刑於法中逢怒則求其罪於事外所¶
好則鑚皮出其毛羽所惡則洗垢求其瘢痕瘢痕可求¶
則刑斯濫矣毛羽可出則賞典謬矣刑濫則小人道長¶
賞謬則君子道消小人之惡不懲君子之善不勸而望¶
治安刑措非所聞也且夫豫暇清談皆敦尚於孔老威¶
怒所至則取法於申韓直道而行非無三黜危人自安¶
<pb:KR2a0026_WYG_071-12a>¶
蓋亦多矣故道徳之㫖未𢎞刻薄之風已扇夫上風既¶
扇則下生百端人競趨時則憲章不一稽之王度實虧¶
君道昔州犂上下其手楚國之法遂差張湯輕重其心¶
漢朝之刑以弊人臣之頗僻猶莫能申其欺罔况人君¶
之高下将何以措其手足乎以叡聖之聪明無幽微而¶
不燭豈神有所不逹智有所不通哉安其所安不以卹¶
刑為念樂其所樂遂亡先笑之變禍福相倚吉凶同域¶
唯人所召安可不思頃者責罰稍多威怒微厲或以供¶
給不贍或以人不從欲皆非致治之所急實乃驕奢之¶
<pb:KR2a0026_WYG_071-12b>¶
攸漸是知貴不與驕期而驕自來富不與奢期而奢自¶
至非徒語也且我之所代實在有隋隋氏亂亡之源聖¶
明之所臨照以隋氏之甲兵况當今之士馬以隋氏之¶
府蔵譬今日之資儲以隋氏之户口校今時之百姓度¶
長計大曽何等級然隋氏以富强而喪敗動之也我以¶
貧寡而安寕静之也静之則安動之則亂人皆知之非¶
隐而難見也微而難察也鮮蹈平易之塗多遵覆車之¶
<pb:KR2a0026_WYG_071-13a>¶
轍何哉在於安不思危治不念亂存不慮亡之所致也¶
昔隋氏之未亂自謂必無亂隋氏之未亡自謂必不亡¶
所以甲兵屢動徭役不息至于身将戮辱竟未悟其滅¶
亡之所由也可不哀哉夫鑒形之美惡必就於止水鑒¶
國之安危必取於亡國詩曰殷鑒不逺在夏后之世又¶
曰伐柯伐柯其則不逺臣願當今之動静思隋氏以為¶
鑒則存亡治亂可得而知若能思其所以危則安矣思¶
其所以亂則治矣思其所以亡則存矣存亡之所在節¶
嗜欲以從人省畋遊之娛息靡麗之作罷不急之務慎¶
<pb:KR2a0026_WYG_071-13b>¶
偏聽之怒近忠厚逺便佞杜悅耳之邪說聽苦口之忠¶
言去易進之人賤難得之貨採堯舜之誹謗追禹湯之¶
罪已惜十家之産順百姓之心近取諸身恕以待物思¶
勞謙以受益不自滿以招損有動則庶類以和出言而¶
千里斯應超上徳於前載樹風聲於後昆此聖哲之宏¶
規帝王之盛業能事斯畢在乎慎守而已夫守之則易¶
取之實難既得其所以難豈不能保其所以易其或保¶
<pb:KR2a0026_WYG_071-14a>¶
之不固則驕奢淫泆動之也慎終如始可不勉歟易曰¶
君子安不忘危存不忘亡治不忘亂是以身安而國家¶
可保誠哉斯言不可以不深察也伏惟陛下欲善之志¶
不減於昔時聞過必改少虧於曩日若能以當今之無¶
事行疇昔之㳟儉則盡善盡美固無得而稱焉其四曰¶
臣聞為國之基必資於徳禮君子所保惟在於誠信誠¶
信立則下無二心徳禮形則逺人斯格然則徳禮誠信¶
國之大綱在於父子君臣不可斯須而廢也故孔子曰¶
君使臣以禮臣事君以忠又曰自古皆有死人無信不¶
<pb:KR2a0026_WYG_071-14b>¶
立文子曰同言而信信在言前同令而行誠在令外然¶
則言而不行言不信也令而不從令無誠也不信之言¶
無誠之令為上則敗國為下則危身雖在顛沛之中君¶
子所不為也自王道休明十有餘載威加海外萬國來¶
庭倉廩日積土地日廣然而道徳未益厚仁義未益博¶
者何哉由乎待下之情未盡於誠信雖有善始之勤未¶
覩克終之美故也其所由來者漸非一朝一夕之故昔¶
<pb:KR2a0026_WYG_071-15a>¶
貞觀之始聞善若驚暨五六年間猶悦以從諫自兹厥¶
後漸惡直言雖或勉强時有所容非復曩時之豁如也¶
謇諤之士稍避龍鱗便佞之徒肆其巧辯謂同心者為¶
朋黨謂告訐者為至公謂强直者為擅權謂忠讜者為¶
誹謗謂之朋黨雖忠信而可疑謂之至公雖矯僞而無¶
咎强直者畏擅權之議忠讜者慮誹謗之尤至於竊斧¶
生疑投杼致惑正人不得盡其言大臣莫能與之諍熒¶
惑視聽鬰於大道妨化損徳其在兹乎故孔子惡利口¶
之覆邦家盖為此也且君子小人貎同心異君子掩人¶
<pb:KR2a0026_WYG_071-15b>¶
之惡揚人之善臨難無茍免殺身以成仁小人不耻不¶
仁不畏不義唯利之所在危人以自安夫茍在危人則¶
何所不至今将求致治必委之於君子事有得失或訪¶
之於小人其待君子也則敬而疎遇小人也必輕而狎¶
狎則言無不盡踈則情或不通是譽毁在於小人刑罰¶
加於君子實興喪所在亦安危所繫可不慎哉夫中智¶
之人豈無小慧然才非經國慮不及逺雖竭力盡誠猶¶
<pb:KR2a0026_WYG_071-16a>¶
未免於傾敗況内懐姦利承顔順㫖其為患禍不亦深¶
乎故孔子曰君子或有不仁者焉未見小人而仁者然¶
則君子不能無小惡惡不積無妨於正道小人或時有¶
小善善不積不足以立忠今謂之善人矣復慮其有不¶
信何異夫立直木而疑其影之不直乎雖竭精神勞思¶
慮其不可亦已明矣夫君能盡禮臣能竭忠必在於内¶
外無私上下相信上不信則無以使下下不信則無以¶
事上信之為義大矣哉故自天祐之吉無不利昔齊桓¶
公問於管仲曰吾欲酒腐於爵肉腐於俎得無害於霸¶
<pb:KR2a0026_WYG_071-16b>¶
乎管仲曰此極非其善者然亦無害霸也公曰何如而¶
害霸乎曰不能知人害霸也知而不能用害霸也用而¶
不能信害霸也既信而又使小人叅之害霸也晉中行¶
穆伯攻鼓經年而不能下餽間倫曰鼓之嗇夫間倫知¶
之請無疲士大夫而鼓可得穆伯不應左右曰不折一¶
戟不傷一卒而鼓可得君奚為不取穆伯曰間倫之為¶
人也佞而不仁若間倫下之吾不可以不賞賞之是賞¶
<pb:KR2a0026_WYG_071-17a>¶
佞人也佞人得志是使晉國之士捨仁而為佞雖得鼓¶
将何用之夫穆伯列國大夫管仲霸者之佐猶慎於信¶
任逺避佞人也如此况乎為四海之大君應千齡之上¶
聖而可使巍巍之盛徳復将有所間然乎若欲令君子¶
小人是非不雜必懐之以徳待之以信厲之以義節之¶
以禮然後善善而惡惡審罰而明賞則小人絶其佞邪¶
君子自强不息無為之化何逺之有善善而不能進惡¶
惡而不能去罰不及於有罪賞不加於有功則危亡之¶
期或未可保永錫祚𦙍将何望哉太宗手詔嘉美優納¶
<pb:KR2a0026_WYG_071-17b>¶
之嘗謂長孫無忌曰朕即位之初上書者或言人主必¶
須威權獨運不得委任羣下或欲耀兵振武懾服四夷¶
唯有魏徴勸朕偃革興文布徳施惠中國既安逺人自¶
服朕從其語天下大寧絶域君長皆來朝貢九夷重譯¶
相望於道此皆魏徴之力也太宗嘗嫌上封者衆不近¶
事實欲加黜責徴奏曰古者立誹謗之木欲聞已過今¶
之封事謗木之流也陛下思聞得失秪可恣其陳道若¶
<pb:KR2a0026_WYG_071-18a>¶
所言衷則有益於陛下若不衷無損於國家太宗曰此¶
言是也並勞而遣之後太宗在洛陽宫幸積翠池宴羣¶
臣酒酣各賦一事太宗賦尚書曰日昃翫百篇臨燈披¶
五典夏康既逸豫商辛亦流湎恣情昏主多克己明君¶
鮮滅身資累惡成名由積善徴賦西漢曰受降臨軹道¶
争長趣鴻門驅𫝊渭橋上觀兵細栁屯夜宴經栢谷朝¶
遊出杜原終藉叔孫禮方知皇帝尊太宗曰魏徴每言¶
必約我以禮也尋以修定五禮當封一子為縣男請讓¶
孤兄子叔慈太宗愴然曰卿之此心可以勵俗遂許之¶
<pb:KR2a0026_WYG_071-18b>¶
十二年禮部尚書王珪奏言三品以上遇親王於塗皆¶
降乘違法申敬有乖儀凖太宗曰卿軰皆自崇貴卑我¶
兒子乎徴進曰自古迄兹親王班次三公之下今三品¶
皆曰天子列卿及八座之長為王降乘非王所宜當也¶
求諸故事則無所憑行之於今又乖國憲太宗曰國家¶
所以立太子者擬以為君也然則人之修短不在老少¶
設無太子則母弟次立以此而言安得輕我子耶徴曰¶
<pb:KR2a0026_WYG_071-19a>¶
殷家尚質有兄終弟及之義自周以降立嫡必長所以¶
絶庶孽之窺覦塞禍亂之源本有國者之所深慎於是¶
遂可珪奏㑹皇孫誕育召公卿賜宴太宗謂侍臣曰貞¶
觀以前從我平定天下周旋艱險𤣥齡之功無所與讓¶
貞觀之後盡心於我獻納忠讜安國利民犯顔正諫匡¶
朕之違者唯魏徴而已古之名臣何以加也於是親觧¶
佩刀以賜二人徴以戴聖禮記編次不倫遂為類禮二¶
十卷以類相從削其重複採先儒訓注擇善從之研精¶
覃思數年而畢太宗覽而善之賜物一千段録數本以¶
<pb:KR2a0026_WYG_071-19b>¶
賜太子及諸王仍蔵之秘府先是遣使詣西域立葉護¶
可汗未還又遣使多齎金銀帛歴諸國市馬徴諫曰今¶
以立可汗為名可汗未定即詣諸國市馬彼必以為意¶
在市馬不為専意立可汗可汗得立則不甚懐恩諸蕃¶
聞之以為中國薄義重利未必得馬而失義矣昔漢文¶
有獻千里馬者曰吾師行日三千里吉行五十里鑾輿¶
在前屬車在後吾獨乘千里馬將安之乃賞其道里所¶
<pb:KR2a0026_WYG_071-20a>¶
費而返之漢光武有獻千里馬及寳劒者馬以駕鼓車¶
劒以賜騎士陛下凡所施為皆邈踰三王之上奈何至¶
於此事欲為孝文光武之下乎又魏文帝欲求市西域¶
大珠蘇則曰若陛下恵及四海則不求自至求而得之¶
不足為貴也陛下縱不能慕漢文之高行可不畏蘇則¶
之言乎太宗納其言而止時公卿大臣並請封禪唯徴¶
以為不可太宗曰朕欲卿極言之豈功不高耶徳不厚¶
耶諸夏未治安耶逺夷不慕義耶嘉瑞不至耶年榖不¶
登耶何為而不可對曰陛下功則高矣而民未懐惠徳¶
<pb:KR2a0026_WYG_071-20b>¶
雖厚矣而澤未滂流諸夏雖安未足以供事逺夷慕義¶
無以供其求符瑞雖臻罻羅猶宻積嵗豐稔倉廩尚虗¶
此臣所以竊謂未可臣未能逺譬且借喻於人今有人¶
十年長患療治且愈此人應皮骨僅存便欲使負米一¶
石日行百里必不可得隋氏之亂非止十年陛下為之¶
良醫疾苦雖已乂安未甚充實告成天地臣竊有疑且¶
陛下東封萬國咸萃要荒之外莫不奔走今自伊洛以¶
<pb:KR2a0026_WYG_071-21a>¶
東曁乎海岱灌莾巨澤蒼茫千里人煙斷絶雞犬不聞¶
道路蕭條進退艱阻豈可引彼夷狄示以虗弱竭財以¶
賞未厭逺人之望重加給復不償百姓之勞或遇水旱¶
之災風雨之變庸夫横議悔不可追豈獨臣之懇誠亦¶
有輿人之誦太宗不能奪是後右僕射缺欲拜之徴固¶
讓乃止及皇太子承乾不修徳業魏王泰寵愛日隆内¶
外庶僚並有疑議太宗聞而惡之謂侍臣曰當今朝臣¶
忠謇無踰魏徴我遣傅皇太子用絶天下之望十六年¶
拜太子太師知門下省事如故徴自陳有疾詔答曰漢¶
<pb:KR2a0026_WYG_071-21b>¶
之太子四皓為助我之賴公即其義也知公疾病可卧¶
護之其年稱綿惙中使相望徴宅先無正寝太宗欲為¶
小殿輟其材為徴營構五日而成遣中使齎素褥布被¶
而賜之遂其所尚也及病篤輿駕再幸其第撫之流涕¶
問所欲言徴曰嫠不恤緯而憂宗周之亡後數日太宗¶
夜夢徴若平生及旦而奏徴薨時年六十四太宗親臨¶
慟哭廢朝五日贈司空相州都督謚曰文貞給羽葆鼓¶
<pb:KR2a0026_WYG_071-22a>¶
吹班剱四十人賻絹布千段米粟千石陪葬昭陵及将¶
祖載徴妻裴氏曰徴平生儉素今以一品禮葬羽儀甚¶
盛非亡者之志悉辭不受竟以布車載柩無文彩之飾¶
太宗登苑西樓望喪而哭詔百官送出郊外帝親製碑¶
文并為書石其後追思不已賜其實封九百户嘗臨朝¶
謂侍臣曰夫以銅為鏡可以正衣冠以古為鏡可以知¶
興替以人為鏡可以明得失朕常保此三鏡以防己過¶
今魏徴殂逝遂亡一鏡矣徴亡後朕遣人至宅就其書¶
函得表一紙始立表草字皆難識唯前有數行稍可分¶
<pb:KR2a0026_WYG_071-22b>¶
辯云天下之事有善有惡任善人則國安用惡人則國¶
亂公卿之内情有愛憎憎者唯見其惡愛者唯見其善¶
愛憎之間所宜詳慎若愛而知其惡憎而知其善去邪¶
勿疑任賢勿貳可以興矣其遺表如此然在朕思之恐¶
不免斯事公卿侍臣可書之於笏知而必諌也徴狀貌¶
不逾中人而素有膽智每犯顔進諌雖逢王赫斯怒神¶
色不移嘗密薦中書侍郎杜正倫及吏部尚書侯君集¶
<pb:KR2a0026_WYG_071-23a>¶
有宰相之材徴卒後正倫以罪黜君集犯逆伏誅太宗¶
始疑徴阿黨徴又自錄前後諫諍言辭往復以示史官¶
起居郎褚遂良太宗知之愈不悦先許以衡山公主降¶
其長子叔玉於是手詔停婚顧其家漸衰矣徴四子叔¶
琬叔璘叔瑜叔玉襲爵國公官至光祿少卿叔瑜至潞¶
州刺史叔璘禮部侍郎則天時為酷吏所殺神龍初繼¶
封叔玉子膺為鄭國公叔瑜子華開元初太子右庶子¶
史臣曰臣嘗讀漢史劉更生𫝊見其上書論王氏擅權¶
恐移運祚漢成不悟更生徘徊伊鬰極言而不顧禍患¶
<pb:KR2a0026_WYG_071-23b>¶
何匡益忠藎也如此當更生時諫者甚多如谷永楊興¶
之上言圗為姦利與賊臣為鄉導梅福王吉之言雖近¶
古道未切事情則納諫任賢詎宜容易臣嘗閲魏公故¶
事與文皇討論政術往復應對凡數十萬言其匡過弼¶
違能近取譬博約連類皆前代諍臣之不至者其實根¶
於道義發為律度身正而心勁上不負時主下不阿權¶
幸中不侈親族外不為朋黨不以逢時改節不以圗位¶
<pb:KR2a0026_WYG_071-24a>¶
賣忠所載章疏四篇可為萬代王者法雖漢之劉向魏¶
之徐邈晉之山濤宋之謝朏才則才矣比文貞之雅道¶
不有遺行乎前代諍臣一人而已¶
贊曰智者不諫諫或不智智者盡言國家之利鄭公逹¶
節才周經濟太宗用之子孫長世¶
　舊唐書卷七十一¶
<pb:KR2a0026_WYG_071-24b>¶
<pb:KR2a0026_WYG_071-25a>¶
　舊唐書卷七十一考證¶
魏徴𫝊○(臣徳潛)按新舊二書所載魏徴言行去取各¶
　有所見新書有諫鄭仁基女事舊書無與封徳彛論¶
　大亂易治猶饑人之易食也云云新書有舊書無論¶
　長樂公主資送倍于永嘉長公主事舊書有新書無¶
　帝于苑中作層臺以望昭陵事新書有舊書無徴上¶
　四疏舊書全錄新書不載十思貞觀之初導人使諌¶
　三年以後見諌者悦而從之比一二年勉强受諌而¶
　終不平也云云新書有舊書無十漸不終疏新書有¶
<pb:KR2a0026_WYG_071-25b>¶
　舊書無却封禪議新書有舊書無又舊書祗載停婚¶
　而遺征遼還重為立碑之事于君臣之義有遺憾也¶
　必合二書參攷之乃見完備¶
　舊唐書卷七十一考證¶
