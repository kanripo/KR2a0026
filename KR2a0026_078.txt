# -*- mode: mandoku-view -*-
#+TITLE: 舊唐書
#+DATE: 2018-03-31 09:03:16.293757
#+PROPERTY: ID KR2a0026
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷七十八
<pb:KR2a0026_WYG_078-1a>¶
欽定四庫全書¶
　舊唐書卷七十八¶
後晋司空同中書門下平章事劉　　昫撰¶
¶
　列傳第二十八¶
¶
于志寧　　　　　　髙季輔¶
¶
¶
張行成(族孫易之昌宗)¶
¶
于志寧雍州髙陵人周太師燕文公謹之曾孫也父宣¶
道隋内史舍人志寧大業末為冠氏縣長時山東羣盗¶
起乃棄官歸鄉里髙祖将入闗率羣從於長春宮迎接¶
<pb:KR2a0026_WYG_078-1b>¶
髙祖以其有名於時甚加禮遇授銀青光禄大夫太宗¶
為渭北道行軍元帥召補記室與殷開山等参贊軍謀¶
及太宗為秦王天筞上将志寧累授天筞府從事中郎¶
每侍從征伐兼文學館學士貞觀三年累遷中書侍郎¶
太宗命貴臣内殿宴怪不見志寧或奏曰勅召三品已¶
上志寧非三品所以不來太宗特令預宴即加授散騎¶
常侍行太子左庶子累封黎陽縣公時議者欲立七廟¶
<pb:KR2a0026_WYG_078-2a>¶
以涼武昭王為始祖房𤣥齡等皆以為然志寧獨建議¶
以為武昭逺祖非王業所因不可為始祖太宗又以功¶
臣為代襲刺史志寧以今古事殊恐非乆安之道上疏¶
爭之皆從志寧所議太宗因謂志寧曰古者太子既生¶
士負之即置輔弼昔成王幼小周召為師傅日聞正道¶
習以成性今皇太子既幼少卿當輔之以正道無使邪¶
僻開其心勉之無怠當稱所委官賞可不次而得也志¶
寧以承乾數虧禮度志在匡救撰諫苑二十卷諷之太¶
宗大悅賜黄金十斤絹三百匹十四年兼太子詹事明¶
<pb:KR2a0026_WYG_078-2b>¶
年以母憂解尋起復本官屢表請終䘮禮太宗遣中書¶
侍郎岑文本就宅敦諭之曰忠孝不並我兒須人輔弼¶
卿宜抑割不可徇以私情志寧遂起就職時皇太子承¶
乾嘗以盛農之時營造曲室累月不止所為多不法志¶
寧上書諌曰臣聞克儉節用實𢎞道之源崇侈恣情乃¶
敗德之本是以凌雲概日戎人於是致譏峻宇雕墻夏¶
書以之作誡昔趙盾匡晉呂望師周或勸之以節財或¶
<pb:KR2a0026_WYG_078-3a>¶
諫之以厚歛莫不盡忠以佐國竭誠以奉君欲茂實播¶
於無窮英聲被乎物聽咸著簡䇿以為美談今所居東¶
宮隋日營建覩之者尚譏其侈見之者猶歎其華何容¶
此中更有修造財帛日費土木不停窮斤斧之工極磨¶
礱之妙且丁匠官奴入内比者曾無伏監此等或兄犯¶
國章或弟罹王法往來御苑出入禁闈鉗鑿緣其身槌¶
杵在其手監門本防非慮宿衞以備不虞直長既自不¶
知千牛又復不見爪牙在外厮役在内所司何以自安¶
臣下豈容無懼又鄭衞之樂古謂滛聲昔朝歌之鄉廻¶
<pb:KR2a0026_WYG_078-3b>¶
車者墨翟夾谷之㑹揮劍者孔子先聖既以為非通賢¶
将以為失頃聞宮内屢有鼓聲大樂伎兒入便不出聞¶
之者股慄言之者心戰往年口勅伏請重尋聖㫖殷勤¶
明誡懇切在於殿下不可不思至於㣲臣不得無懼臣¶
自驅馳宮闕已積歳年犬馬尚解識恩木石猶能知感¶
所有管見敢不盡言如鑒以丹誠則臣有生路若責其¶
悮㫖則臣是罪人但悦意取容臧孫方之疾疢犯顔逆¶
<pb:KR2a0026_WYG_078-4a>¶
耳春秋比之藥石伏望停工匠之作罷久役之人絶鄭¶
衞之音斥羣小之軰則三善允備萬國作貞矣承乾不¶
納承乾又令閹官多在左右志寧上書諫曰臣聞堯稱¶
稽古功著於搜揚舜曰聪明績彰於去惡然開元立極¶
布政辨方莫不旌賁英賢驅除不肖理亂之本咸在於¶
兹況閹宦之徒體非全氣更番階闥左右宮闈託親近¶
以立威權假出納以為禍福昔易牙被任變起齊邦張¶
譲執鈞亂生漢室伊戾為詐宋國受其殃趙髙作姦秦¶
氏鍾其弊加以𢎞石用事京賈則連首受誅王曹掌權¶
<pb:KR2a0026_WYG_078-4b>¶
何竇則踵武被戮遂使縉紳重足宰司屏氣然順其情¶
者則榮逮幼沖迕其意者則災及襁褓爰暨髙齊都鄴¶
亦弊閹官鄧長顒位至侍中陳德信爵隆開府外干朝¶
政内預宴私宗枝藉其吹嘘重臣仰其鼻息罪積山嶽¶
靡挂於刑書功無涓塵已勒於鍾鼎富踰金穴財甚銅¶
山是以家起怨嗟人懐憤歎骨鯁之士語不見聽謇諤¶
之臣言必被斥齊都顛覆職此之由向使任諒直之臣¶
<pb:KR2a0026_WYG_078-5a>¶
退佞給之士據趙魏之地擁漳滏之兵修德行仁養政¶
施化何區區周室而敢窺覦者焉然杜漸防萌古人所¶
以逺禍以大喻小先哲於焉取則伏惟殿下道茂重離¶
徳光守器憲章古始祖述前修欲使休譽逺聞英聲遐¶
暢臣竊見寺人一色未識上心或輕忽髙班凌轢貴仕¶
便是品命失序綱紀不立取笑通方之人見譏有識之¶
士然典内職掌唯在門外通傳給使主司但緣階闥供¶
奉今乃往來閤内出入宮中行路之人咸以為怪伏望¶
狎近君子屏黜小人上副聖心下允衆望承乾覽書甚¶
<pb:KR2a0026_WYG_078-5b>¶
不悅承乾嘗驅使司馭等不許分番又私引突厥逹哥¶
支入宮内志寧上書諫曰臣聞上天盖髙日月以光其¶
德明君至聖輔佐以贊其功是以周誦升儲見匡毛畢¶
漢盈居震取資黄綺姬旦抗法於伯禽賈生陳事於文¶
帝莫不殷勤於端士懇切於正人昔鄧禹名臣方居審¶
諭之任疏受宿望始除輔導之官歴代賢君莫不丁寧¶
於太子者良以地膺上嗣位處副君善則率土霑其恩¶
<pb:KR2a0026_WYG_078-6a>¶
惡則海内罹其禍近聞僕寺司馭爰及駕士獸醫始自¶
春初迄兹夏晚常居内役不放分番或家有尊親闕於¶
温凊或室有幼弱絶於撫養春則廢其耕墾夏又妨其¶
播殖事乖存愛恐致怨嗟且突厥逹哥支等人靣獸心¶
豈得以禮教期不可以仁信待心則未識於忠孝言則¶
莫辯其是非近之有損於英聲暱之無益於盛徳引之¶
入閣人皆驚駭豈臣愚識獨用不安臣下為殿下之股¶
肱殿下為臣下之君父君父以存撫為務股肱以匡救¶
為心是以苦口之藥以奉身逆耳之言以安位古人樹¶
<pb:KR2a0026_WYG_078-6b>¶
誹謗之木以求已諐懸敢諫之鼓以思身過由是從諫¶
之主鼎祚克昌愎諫之君洪業隳墜承乾大怒隂遣刺¶
客張師政紇干承基就殺之二人潜入其第見志寧寝¶
處苫廬竟不忍而止及承乾敗後推鞫具知其事太宗¶
謂志寧曰知公數有規諫事無所隠深加勉勞右庶子¶
令狐德棻等以無諫書皆從貶責及髙宗為皇太子復¶
授志寧太子左庶子未幾遷侍中永徽元年加光禄大¶
<pb:KR2a0026_WYG_078-7a>¶
夫進封燕國公二年監修國史時洛陽人李𢎞泰坐誣¶
告太尉長孫無忌詔令不待時而斬决志寧上疏諫曰¶
伏惟陛下情篤功臣恩隆右戚以無忌横遭誣告事並¶
是虚欲戮告人以明賞罰一以絶誣告之路二以慰勲¶
戚之心又以所犯是真無忌便有破家之罪今告為妄¶
𢎞泰宜戮不待時且真犯之人事當罪逆誣謀之類罪¶
唯及身以罪較量明非惡逆若欲依律合待秋分今時¶
屬陽和萬物生育而特行刑罰此謂傷春竊案左傳聲¶
子曰賞以春夏刑以秋冬順天時也又禮記月令曰孟¶
<pb:KR2a0026_WYG_078-7b>¶
春之月無殺孩蟲省囹圄去桎梏無肆掠止獄訟又漢¶
書董仲舒曰王者欲有所為宜求其端於天道天道之¶
大者在隂陽陽為德隂為刑刑主殺而德主生陽常居¶
大夏而以生育養長為事隂常居大冬而積於空虚不¶
用之處以此見天之任德不任刑也伏惟陛下纂聖昇¶
祚繼明御極追連胥之絶軌蹈軒頊之良規欲使舉動¶
順於天時刑罰依於律令隂陽為之式序景宿於是靡¶
<pb:KR2a0026_WYG_078-8a>¶
差風雨不愆雩禜輟祀方今太蔟統律青陽應期當生¶
長之辰施肅殺之令伏願蹔迴聖慮察古人言儻蒙垂¶
納則生靈幸甚疏奏帝從之是時衡山公主欲出降長¶
孫氏議者以時既公除合行吉禮志寧上疏曰臣聞明¶
君馭歴當俟獻替之臣聖主握圗必資鹽梅之佐所以¶
堯詢四岳景化洽於區中舜任五臣懿德被於無外左¶
有記言之史右立記事之官大小咸書善惡俱載著懲¶
勸於簡牘垂褒貶於人倫為萬古之範圍作千齡之龜¶
鏡伏見衡山公主出降欲就今秋成禮竊按禮記云女¶
<pb:KR2a0026_WYG_078-8b>¶
十五而笄二十而嫁有故二十三而嫁鄭𤣥云有故謂¶
遭䘮也固知須終三年春秋云魯荘公如齊納幣杜預¶
云母䘮未再朞而圖婚二傳不譏失禮明故也此則史¶
策具載是非歴然斷在聖情不待問於臣下其有議者¶
云凖制公除之後須並從吉此漢文創制其儀為天下¶
百姓至於公主服是斬縗縱使服隨例除無宜情隨例¶
改心䘮之内方復成婚非唯違於禮經亦是人情不可¶
<pb:KR2a0026_WYG_078-9a>¶
伏惟陛下嗣膺寳位臨統萬方理宜繼美羲軒齊芳湯¶
禹𢎞奨仁孝之日敦崇名教之秋此事行之苦難猶須¶
抑而守禮況行之甚易何容廢而受譏此理有識之所¶
共知非假愚臣之說也伏願遵髙宗之令軌畧孝文之¶
權制國家於法無虧公主情禮得畢於是詔公主待三¶
年服闋然後成禮其年拜尚書左僕射同中書門下三¶
品三年以本官兼太子少師顯慶元年遷太子太傅嘗¶
與右僕射張行成中書令髙季輔俱蒙賜地志寧奏曰¶
臣居闗右代襲箕裘周魏以來基址不墜行成等新營¶
<pb:KR2a0026_WYG_078-9b>¶
荘宅尚少田園於臣有餘乞申私讓帝嘉其意乃分賜¶
行成及季輔四年表請致仕聼觧尚書左僕射拜太子¶
太師仍同中書門下三品高宗之将廢王庶人也長孫¶
無忌褚遂良執正不從而李勣許敬宗密申勸請志寧¶
獨無言以持兩端及許敬宗推鞫長孫無忌詔獄因誣¶
構志寧黨附無忌坐是免職尋降授榮州刺史麟德元¶
年累轉蕐州刺史年老請致仕許之二年卒于家年七¶
<pb:KR2a0026_WYG_078-10a>¶
十八贈幽州都督諡曰定上元三年追復其左光禄大¶
夫太子太師志寧雅愛賓客接引忘倦後進文筆之士¶
無不影附然亦不能有所薦逹議者以此少之前後預¶
撰格式律令五經義疏及修禮修史等功賞賜不可勝¶
計有集二十卷子立政太僕少卿志寧𤣥孫休烈休烈¶
子益自有傳¶
髙季輔德州蓨人也祖表魏安德太守父衡隋萬年令¶
季輔少好學兼習武藝居母䘮以孝聞兄元道仕隋為¶
汲令武德初縣人翻城從賊元道被害季輔率其黨出¶
<pb:KR2a0026_WYG_078-10b>¶
鬬竟擒殺其兄者斬之持首以祭墓甚為士友所稱由¶
是羣盗多歸附之衆至数千尋與武陟人李厚德率衆¶
來降授陟州總管府戸曹参軍貞觀初擢拜監察御史¶
多所彈糺不避權要累轉中書舍人時太宗數召近臣¶
令指陳時政損益季輔上封事五條其畧曰陛下平定¶
九州富有四海德超邃古道髙前烈時已平矣功已成¶
矣然而刑典未措者何哉良由謀猷之臣不𢎞簡易之¶
<pb:KR2a0026_WYG_078-11a>¶
政臺閣之吏昧於經逺之道執憲者以深刻為奉公當¶
官者以侵下為益國未有坦平恕之懐副聖眀之㫖至¶
如設官分職各有司存尚書八座責成斯在王者司契¶
義屬於兹伏願隨方訓誘使各揚其職仍須擢温厚之¶
人升清潔之吏敦朴素革澆浮先之以敬譲示之以好¶
惡使家識孝慈人知亷恥醜言過行見嗤於鄉閭忘義¶
私昵取擯於親族杜其利欲之心載以清浄之化自然¶
家肥國富氣和物阜禮節於是競興禍亂何由而作又¶
曰竊見聖躬每存節儉而凡諸營繕工徒未息正丁正¶
<pb:KR2a0026_WYG_078-11b>¶
匠不供驅使和雇和市非無勞費人主所欲何事不成¶
猶願愛其財而勿殫惜其力而勿竭今畿内數州實惟¶
邦本地狹人稠耕植不博菽粟雖賤儲蓄未多特宜優¶
矜令得休息強本弱枝自古常事闗河之外徭役全少¶
帝京三輔差科非一江南河北彌復優閑須為差等均¶
其勞逸又曰今公主之室封邑足以給資用勲貴之家¶
俸禄足以供器服乃戚戚於儉約汲汲於華侈放息出¶
<pb:KR2a0026_WYG_078-12a>¶
舉追求什一公侯尚且求利黎庶豈覺其非錐刀必競¶
實由於此有黷朝風謂宜懲革又曰仕以應務代耕外¶
官卑品猶未得禄既離鄉家理必貧匱但妻子之戀賢¶
逹猶累其懐飢寒之切夷惠罕全其行為政之道期於¶
易從若不恤其匱乏唯欲責其清勤凡在末品中庸者¶
多止恐廵察歳出輶軒繼軌不能肅其侵漁何以求其¶
政術今戸口漸殷倉廪已實斟量給禄使得養親然後¶
督以嚴科責其報効則庶官畢力物議斯允又曰竊見¶
密王元曉等俱是懿親陛下友愛之懐義髙古昔分以¶
<pb:KR2a0026_WYG_078-12b>¶
車服委以藩維須依禮儀以副瞻望比見帝子拜諸叔¶
諸叔亦答拜王爵既同家人有禮豈合如此顛倒昭穆¶
伏願一垂訓誡永循彞則書奏太宗稱善十七年授太¶
子右庶子又上疏切諫時政得失特賜鍾乳一劑曰進¶
藥石之言故以藥石相報十八年加銀青光禄大夫兼¶
吏部侍郎凡所銓叙時稱允當太宗嘗賜金背鏡一靣¶
以表其清鑒焉二十二年遷中書令兼檢校吏部尚書¶
<pb:KR2a0026_WYG_078-13a>¶
監修國史賜爵蓚縣公永徽二年授光禄大夫行侍中¶
兼太子少保以風疾廢於家乃召其兄虢州刺史季通¶
為宗正少卿視其疾又屢降中使觀其進食問其増損¶
尋卒年五十八帝為之舉哀廢朝三日贈開府儀同三¶
司荆州都督諡曰憲子正業仕至中書舍人坐與上官¶
儀善配流嶺外¶
張行成定州義豐人也少師事河間劉[炫-ㄙ+ㄥ]勤學不倦炫¶
謂門人曰張子體局方正廊廟才也大業末察孝廉為¶
謁者臺散從員外郎王世充僣號以為度支尚書世充¶
<pb:KR2a0026_WYG_078-13b>¶
平以隋資補宋州糓熟尉又應制舉乙科授雍州富平¶
縣主簿理有能名秩滿補殿中侍御史糺劾不避權戚¶
太宗以為能謂房𤣥齡曰觀古今用人必因媒介若行¶
成者朕自舉之無先容也太宗嘗言及山東闗中人意¶
有同異行成正侍宴跪而奏曰臣聞天子以四海為家¶
不當以東西為限若如是則示人以益陿太宗善其言¶
賜名馬一匹錢十萬衣一襲自是每有大政常預議焉¶
<pb:KR2a0026_WYG_078-14a>¶
累遷給事中太宗嘗臨軒謂侍臣曰朕所以不能恣情¶
欲取樂當年而勵節苦心卑宮菲食者正為蒼生耳我¶
為人主兼行將相之事豈不是奪公等名昔漢髙祖得¶
蕭曹韓彭天下寧宴舜禹湯武有稷契伊呂四海乂安¶
此事朕並兼之行成退而上書諫曰有隋失道天下沸¶
騰陛下撥亂反正拯生人於塗炭何周漢君臣之所能¶
擬陛下聖德含光規模𢎞逺雖文武之烈實兼將相何¶
用臨朝對衆與其較量以萬乘至尊共臣下爭功哉臣¶
聞天何言哉四時行焉又聞汝惟不矜天下莫與汝争¶
<pb:KR2a0026_WYG_078-14b>¶
能臣備員樞近非敢知獻替之事輒陳狂直伏待葅醢¶
太宗深納之轉刑部侍郎太子少詹事太宗東征皇太¶
子於定州監國即行成本邑也太子謂行成曰今者送¶
公衣錦還鄉於是令有司祀其先人墓行成因薦鄉人¶
魏唐卿崔寳權馬龍駒張君劼等皆以學行著聞太子¶
召見以其老不任職皆厚賜而遣之太子又使行成詣¶
行在所太宗見之甚恱賜馬二匹縑三百匹駕還京為¶
<pb:KR2a0026_WYG_078-15a>¶
河南廵察大使還稱㫖以本官兼檢校尚書左丞是歳¶
太宗幸靈州太子當從行成上疏曰伏承皇太子從幸¶
靈州臣愚以為皇太子養德春宮日月未幾華夷逺邇¶
佇聼嘉音如因以監國接對百寮決斷庶務明習政理¶
既為京師重鎮且示四方盛德與其出陪私愛曷若俯¶
從公道太宗以為忠進位銀青光禄大夫二十三年遷¶
侍中兼刑部尚書太宗崩與髙季輔侍髙宗即位於太¶
極殿梓宮前尋封北平縣公監修國史時晉州地連震¶
有聲如雷髙宗以問行成行成對曰天陽也地隂也陽¶
<pb:KR2a0026_WYG_078-15b>¶
君象隂臣象君宜轉動臣宜安静今晉州地動彌旬不¶
休雖天道𤣥邈窺算不測而人事較量昭然作戒恐女¶
謁用事大臣隂謀修德禳災在於陛下且陛下本封晉¶
也今地震晉州下有徴應豈徒然耳伏願深思逺慮以¶
杜未萌二年八月拜尚書左僕射尋加授太子少傅四¶
年自三月不雨至于五月復抗表請致仕髙宗手制答¶
曰密雲不雨遂淹旬月此朕之寡徳非宰臣咎實甘萬¶
<pb:KR2a0026_WYG_078-16a>¶
方之責用陳六事之過䇿免之科義乖罪已今勅斷表¶
勿復為辭賜宫女黄金器物固請乞骸骨髙宗曰公我¶
之故舊腹心奈何舍我而去因愴然流涕行成不得已¶
復起視事九月卒於尚書省時年六十七髙宗哭之甚¶
哀輟朝三日令九品已上就第哭比歛中使三至賜内¶
衣服令尚宮宿於家以視殯歛贈開府儀同三司并州¶
都督所司備禮冊命祭以少牢賻絹布八百叚米粟八¶
百石賜東園秘器謚曰定𢎞道元年詔以行成配享髙¶
宗廟庭子洛客嗣官至雍州渭南令行成族孫易之昌¶
<pb:KR2a0026_WYG_078-16b>¶
宗易之父希臧雍州司戸易之初以門䕃累遷為尚乘¶
奉御年二十餘白晢美姿容善音律歌詞則天臨朝通¶
天二年太平公主薦易之弟昌宗入侍禁中既而昌宗¶
啟天后曰臣兄易之器用過臣兼工合鍊即令召見甚¶
悦由是兄弟俱侍宮中皆傅粉施朱衣錦繡服俱承辟¶
陽之寵俄以昌宗為雲麾將軍行左千牛中郎將易之¶
為司衞少卿賜第一區物五百叚奴婢駞馬等信宿加¶
<pb:KR2a0026_WYG_078-17a>¶
昌宗銀青光禄大夫賜防閤同京官朔望朝參仍贈希¶
臧㐮州刺史母韋氏阿臧封太夫人使尚宫至宅問訊¶
仍詔尚書李逈秀私侍阿臧武承嗣三思懿宗宗楚客¶
宗晉卿候其門庭爭執鞭轡呼易之為五郎昌宗為六¶
郎俄加昌宗左散騎常侍聖歴二年置控鶴府官員以¶
易之為控鶴監内供奉餘官如故久視元年改控鶴府¶
為奉宸府又以易之為奉宸令引辭人閻朝隠薛稷員¶
半千並為奉宸供奉毎因宴集則令嘲戲公卿以為笑¶
樂若内殿曲宴則二張諸武侍坐樗蒱笑謔賜與無算¶
<pb:KR2a0026_WYG_078-17b>¶
時諛佞者奏云昌宗是王子晉後身乃令被羽衣吹簫¶
乗木鶴奏樂於庭如子晉乗空辭人皆賦詩以美之崔¶
融為其絶唱其句有昔遇浮丘伯今同丁令威中郎才¶
貎是蔵史姓名非天后令選美少年為左右奉宸供奉¶
右補闕朱敬則諫曰臣聞志不可滿樂不可極嗜慾之¶
情愚智皆同賢者能節之不使過度則前聖格言也陛¶
下内寵已有薛懐義張易之昌宗固應足矣近聞上舍¶
<pb:KR2a0026_WYG_078-18a>¶
奉御栁模自言子良賓潔白美鬚眉左監門衞長史侯¶
祥云陽道壯偉過於薛懐義專欲自進堪奉宸内供奉¶
無禮無儀溢於朝聼臣愚職在諌諍不敢不奏則天勞¶
之曰非卿直言朕不知此賜綵百叚以昌宗醜聲聞于¶
外欲以美事掩其迹乃詔昌宗撰三教珠英於内乃引¶
文學之士李嶠閻朝隠徐彦伯張說宋之問崔湜富嘉¶
謨等二十六人分門撰集成一千三百卷上之加昌宗¶
司僕卿封鄴國公易之為麟臺監封恒國公各實封三¶
百戸俄改昌宗為春官侍郎易之昌宗皆粗能屬文如¶
<pb:KR2a0026_WYG_078-18b>¶
應詔和詩則宋之問閻朝隠為之代作則天春秋髙政¶
事多委易之兄弟中宗為皇太子太子男邵王重潤及¶
女弟永泰郡主竊言二張專政易之訴於則天付太子¶
自鞫問處置太子並自縊殺之又御史大夫魏元忠嘗¶
奏二張之罪易之懼不自安乃誣奏元忠與司禮丞髙¶
戩云天子老矣當挾太子為耐久朋則天曰汝何以知¶
之易之曰鳯閣舍人張說為證翌日則天召元忠及說¶
<pb:KR2a0026_WYG_078-19a>¶
廷詰之皆妄則天尚以二張之故逐元忠為高要尉張¶
說長流欽州長安二年易之贓賂事𤼵為御史臺所劾¶
下獄兄司府少卿昌儀司禮少卿同休皆貶黜及則天¶
臥疾長生院宰臣希得進見唯易之兄弟侍側恐禍變¶
及己乃引用朋黨隂為之備人有牓其事于路左臺御¶
史中丞宋璟請按之則天陽許尋勅宋璟使幽州按都¶
督屈突仲翔令司禮卿崔神慶鞫之神慶希㫖雪昌宗¶
兄弟神龍元年正月則天病甚是月二十日宰臣崔𤣥¶
暐張柬之等起羽林兵迎太子至𤣥武門斬闗而入誅¶
<pb:KR2a0026_WYG_078-19b>¶
易之昌宗於迎仙院並梟首於天津橋南則天遜居上¶
陽宮易之兄昌期歴岐汝二州刺史所在苛猛暴横是¶
日亦同梟首朝官房融崔神慶崔融李嶠宋之問杜審¶
言沈佺期閻朝隐等皆坐二張竄逐凡數十人¶
史臣曰于燕公輔導儲皇髙侍中敷陳理行張北平斥¶
言隂沴皆人所難言者茍非金玉貞度松筠挺操安能¶
咈人主之意獻苦口之忠宜其論道巖廊克終顯盛古¶
<pb:KR2a0026_WYG_078-20a>¶
所謂能以義匡主之失三君有焉¶
贊曰猗歟于公獻替兩宮前修克繼嗣德彌隆髙酬藥¶
劑張感宸𠂻君臣之義斯為始終¶
　舊唐書卷七十八¶
<pb:KR2a0026_WYG_078-20b>¶
<pb:KR2a0026_WYG_078-21a>¶
　舊唐書卷七十八考證¶
于志寧傳志寧𤣥孫休烈○新書作曾孫¶
張行成傳○(臣德潜)按張易之昌宗行成族孫也生平¶
　醜行宜另立傳不合附行成正人後况既附易之兄¶
　弟而論贊中又不之及何也¶
　舊唐書卷七十八考證¶
<pb:KR2a0026_WYG_078-21b>¶
