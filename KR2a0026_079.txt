# -*- mode: mandoku-view -*-
#+TITLE: 舊唐書
#+DATE: 2018-03-31 09:03:16.301473
#+PROPERTY: ID KR2a0026
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷七十九
<pb:KR2a0026_WYG_079-1a>¶
欽定四庫全書¶
　舊唐書卷七十九¶
後晉司空同中書門下平章事劉　　昫撰¶
¶
　列傳第二十九¶
¶
祖孝孫　傅仁均　傅奕　李淳風　呂才¶
¶
祖孝孫幽州范陽人也父崇儒以學業知名仕至齊州¶
長史孝孫博學曉厯算早以逹識見稱初開皇中鍾律¶
多缺雖何妥鄭譯蘇夔萬寳常等亟共討詳紛然不定¶
及平江左得陳樂官蔡子元于普明等因置清商署時¶
<pb:KR2a0026_WYG_079-1b>¶
牛𢎞為太常卿引孝孫為協律&KR0048;與子元普明參定雅¶
樂時又得陳陽山太守毛爽妙知京房律法布琯飛灰¶
順月皆驗爽時年老𢎞恐失其法於是奏孝孫從其受¶
律孝孫得爽之法一律而生五音十二律而為六十音¶
因而六之故有三百六十音以當一嵗之日又祖述洗¶
重依淮南本數用京房舊術求之得三百六十律各因¶
其月律而為一部以律數為母以一中氣所有日為子¶
<pb:KR2a0026_WYG_079-2a>¶
以母命子隨所多少分直一歲以配七音起于冬至以¶
黄鐘為宫太簇為商林鐘為徴南呂為羽姑洗為角應¶
鐘為變宫蕤賔為變徴其餘日建律皆依運行每日各¶
以本律為宫旋宫之義由斯著矣然牛𢎞既初定樂難¶
復改張至大業時又採晉宋舊樂唯奏皇夏等十有四¶
曲旋宫之法亦不施用髙祖受禪擢孝孫為著作郎歴¶
吏部郎太常少&KR0056;漸見親委孝孫由是奏請作樂時軍¶
國多務未遑改創樂府尚用隋氏舊文武徳七年始命¶
孝孫及祕書監竇璡修定雅樂孝孫又以陳梁舊樂雜¶
<pb:KR2a0026_WYG_079-2b>¶
用吳楚之音用齊舊樂多渉胡戎之伎於是斟酌南北¶
考以古音作大唐雅樂以十二月各順其律旋相為宫¶
制十二樂合三十二曲八十四調事具樂志旋宫之義¶
亡絶已久世莫能知一朝復古自孝孫始也孝孫尋卒¶
其後協律郎張文收復採三禮増損樂章然因孝孫之¶
本音¶
傅仁均滑州白馬人也善厯算推歩之術武徳初太史¶
<pb:KR2a0026_WYG_079-3a>¶
令庾儉太史丞𫝊奕表薦之髙祖因召令改修舊厯仁¶
均因上表陳七事其一曰昔洛下閎以漢武太初元年¶
歲在丁丑創厯起元元在丁丑今大唐以戊寅年受命¶
甲子日登極所造之厯即上元之歲歲在戊寅命日又¶
起甲子以三元之法一百八十去其積歲武徳元年戊¶
寅為上元之首則合璧連珠懸合於今日其二曰堯典¶
為日短星昴以正仲冬前代造厯莫能允合臣今創法¶
五十餘年冬至輒差一度則却檢周漢千載無違其三¶
曰經書日蝕毛詩為先十月之交朔日辛卯臣今立法¶
<pb:KR2a0026_WYG_079-3b>¶
却推得周幽王六年辛卯朔蝕即能明其中間並皆符¶
合其四曰春秋命厯序云魯僖公五年壬子朔旦冬至¶
諸厯莫能符合臣今造厯却推僖公五年正月壬子朔¶
旦冬至則同自斯以降並無差爽其五曰古厯日蝕或¶
在於晦或在二日月蝕或在望前或在望後臣今立法¶
月有三大三小則日蝕常在於朔月蝕在望前却驗魯¶
史並無違爽其六曰前代造厯命辰不從子半命度不¶
<pb:KR2a0026_WYG_079-4a>¶
起虚中臣今造厯命辰起子半度起於虚六度命合辰¶
得中於子符陰陽之始㑹厯術之宜其七曰前代諸厯¶
月行或有晦猶東見朔以西脁臣今以遲疾定朔永無¶
此病經數月厯成奏上號曰戊寅元厯髙祖善之武徳¶
元年七月詔頒新厯授仁均員外散騎常侍賜物二百¶
叚後中書令封徳彞奏厯術差謬勅吏部郎中祖孝孫¶
考其得失又太史丞王孝通執甲辰厯法以駁之曰案¶
堯典云日短星昴以正仲冬孔氏云七宿畢見舉中者¶
言耳是知中星無定故互舉一分兩至之星以為成驗¶
<pb:KR2a0026_WYG_079-4b>¶
也昴西方處中之宿虚為北方居中之星一分各舉中¶
者即餘六星可知若乃仲冬舉鳥仲夏舉火此一至一¶
分又舉七星之體則餘二方可見今仁均專守昴中而¶
為定朔執文害意不亦謬乎又案月令仲冬昏在東壁¶
明知昴中則非常凖若言陶唐之代定是昴中後代漸¶
差遂至東壁然則堯前七千餘載冬至之日即便合翼¶
中逾逺彌却尤成不隱且今驗東壁昏中日體在斗十¶
<pb:KR2a0026_WYG_079-5a>¶
有三度若昏於翼中日應在井十有三度夫井極北去¶
人最近而斗極南去人最逺在井則大熱在斗乃大寒¶
然堯前冬至即應翻熱及於夏至便應反寒四時倒錯¶
寒暑易位以理推尋必不然矣又鄭康成博逹之士也¶
對弟子孫皓云日永星火只是大火之次二十度有其¶
中者非謂心之火星也實正中也又平朔定朔舊有二¶
家平望定望由來兩術然三大三小是定朔定望之法¶
一大一小是平朔平望之義且日月之行有遲有疾每¶
月一相及謂之合㑹故晦朔無定由人消息若定大小¶
<pb:KR2a0026_WYG_079-5b>¶
合朔者合㑹雖定而蔀元紀首三端並失若上合履端¶
之始下得歸餘於終合㑹時有進退履端又皆允協則¶
甲辰元厯為通術矣仁均對曰宋代祖沖之久立差術¶
至於隋代張胄𤣥等因而修之雖差度不同各明其意¶
今孝通不逹宿度之差移未曉黄道之遷改乃執南斗¶
為冬至之恒星東井為夏至之常宿率意生難豈為通¶
理夫太陽行於宿度如郵傳之過逆旅宿度每歲既差¶
<pb:KR2a0026_WYG_079-6a>¶
黄道隨而變易豈得以膠柱之説而為斡運之難乎又¶
案易云治厯明時禮云天子𤣥端聽朔於南門之外尚¶
書云正月上日受終于文祖孔氏云上日朔日也又云¶
季秋月朔辰不集于房孔氏云集合也不合則日蝕隨¶
可知矣又云先時不及時皆殺無赦先時謂朔日不及¶
時也若有先後之差是不知定朔之道矣詩云十月之¶
交朔日辛卯又春秋日蝕三十有五左丘明云不書朔¶
官失之也明聖人之教不論於晦唯取朔耳自春秋以¶
後去聖久逺厯術差違莫能詳正故秦漢以來多非朔¶
<pb:KR2a0026_WYG_079-6b>¶
蝕而宋代御史中丞何承天微欲見意不能詳究乃為¶
太史令錢樂之散騎侍&KR0048;皮延宗之抑止孝通今語乃¶
是延宗舊辭承天既非甄明故有當時之屈今畧陳梗¶
概申以明之夫理厯之本必推上元之歲日月如合璧¶
五星如連珠夜半甲子朔旦冬至自此以後既行度不¶
同七曜分散不知何年更得餘分普盡還復總㑹之時¶
也唯日分氣分得有可盡之理因其得盡即有三端之¶
<pb:KR2a0026_WYG_079-7a>¶
元故造經立法者小餘盡即為元首此乃紀其日數之¶
元不關合璧之事矣時人相傳皆云大小餘俱盡即定¶
夜半甲子朔旦冬至者此不逹其意故也何者冬至自¶
有常數朔名由於月起既月行遲疾無常三端豈得即¶
合故必湏日月相合與冬至同日者始可得名為合朔¶
冬至耳故前代諸厯不明其意乃於大餘正盡之年而¶
立其元法將以為常而不知七曜散行氣朔不合今法¶
唯取上元連珠合璧夜半甲子朔旦冬至合朔之始以¶
定一九相因行至於今日常取定朔之宜不論三端之¶
<pb:KR2a0026_WYG_079-7b>¶
事皮延宗本來不知何承天亦自未悟何得引而相難¶
耶孝孫以仁均之言為然貞觀初有益州人陰𢎞道又¶
執孝通舊説以駁之終不能屈李淳風復駁仁均厯十¶
有八事勅大理卿崔善為考二家得失七條改從淳風¶
餘一十一條並依舊定仁均後除太史令卒官¶
傅奕相州鄴人也尤曉天文厯數隋開皇中以儀曹事¶
漢王諒及諒舉兵謂奕曰今兹熒惑入井是何祥也奕¶
<pb:KR2a0026_WYG_079-8a>¶
對曰天上東井黄道經其中正是熒惑行路所渉不為¶
怪異若熒惑入地上井是為災也諒不悦及諒敗由是¶
免誅徙扶風髙祖為扶風太守深禮之及踐祚召拜太¶
史丞太史令庾儉以其父質在隋言占候忤煬帝意竟¶
死獄中遂懲其事又恥以數術進乃薦奕自代遂遷太¶
史令奕既與儉同列數排毁儉而儉不之恨時人多儉¶
仁厚而稱奕之率直奕所奏天文密狀屢㑹上㫖置參¶
旗井龯等十二軍之號奕所定也武德三年進漏刻新¶
法遂行於時七年奕上疏請除去釋教曰佛在西域言¶
<pb:KR2a0026_WYG_079-8b>¶
妖路遠漢譯胡書恣其假託故使不忠不孝削髮而揖¶
君親遊手遊食易服以逃租賦演其妖書述其邪法偽¶
啓三塗謬張六道恐嚇愚夫詐欺庸品凡百黎庶通識¶
者稀不察根源信其矯詐乃追既往之罪虚䂓將來之¶
福布施一錢希萬倍之報持齋一日冀百日之糧遂使¶
愚迷妄求功德不憚科禁輕犯憲章其有造作惡逆身¶
墜刑網方乃獄中禮佛口誦佛經晝夜忘疲規免其罪¶
<pb:KR2a0026_WYG_079-9a>¶
且生死壽夭由於自然刑德威福關之人主乃謂貧富¶
貴賤功業所招而愚僧矯詐皆云由佛竊人主之權擅¶
造化之力其為害政良可悲矣案書云惟辟作福威惟¶
辟玉食臣有作福作威玉食害于而家凶于而國人用¶
側頗僻降自犧農至于漢魏皆無佛法君明臣忠祚長¶
年久漢明帝假託夢想始立胡神西域桑門自傳其法¶
西晉以上國有嚴科不許中國之人輒行髠髮之事洎¶
于苻石羗胡亂華主庸臣佞政虐祚短皆由佛教致災¶
也梁武齊襄足為明鏡昔褒姒一女妖惑幽王尚致亡¶
<pb:KR2a0026_WYG_079-9b>¶
國況天下僧尼數盈十萬翦刻繒綵裝束泥人而為厭¶
魅迷惑萬姓者乎今之僧尼請令疋配即成十萬餘戸¶
產育男女十年長養一紀教訓自然益國可以足兵四¶
海免𧖟食之殃百姓知威福所在則妖惑之風自革淳¶
朴之化還興且古今忠諫鮮不及禍竊見齊朝章仇子¶
他上表言僧尼徒衆糜損國家寺塔奢侈虚費金帛為¶
諸僧附會宰相對朝讒毁諸尼依託妃主潛行謗讟子¶
<pb:KR2a0026_WYG_079-10a>¶
他竟被囚執刑於都市及周武平齊制封其墓臣雖不¶
敏竊慕其蹤又上疏十一首詞甚切直髙祖付羣官詳¶
議唯太僕卿張道源稱奕奏合理中書令蕭瑀與之爭¶
論曰佛聖人也奕為此議非聖人者無法請寘嚴刑奕¶
曰禮本於事親終於奉上此則忠孝之理著臣子之行¶
成而佛踰城出家逃背其父以疋夫而抗天子以繼體¶
而悖所親蕭瑀非出於空桑乃遵無父之教臣聞非孝¶
者無親其瑀之謂矣瑀不能荅但合掌曰地獄所設正¶
為是人髙祖將從奕言㑹傳位而止奕武德九年五月¶
<pb:KR2a0026_WYG_079-10b>¶
密奏太白見秦分秦王當有天下髙祖以狀授太宗及¶
太宗嗣位召奕賜之食謂曰汝前所奏幾累於我然今¶
後但須盡言無以前事為慮也太宗常臨朝謂奕曰佛¶
道𤣥妙聖迹可師且報應顯然屢有徴驗卿獨不悟其¶
理何也奕對曰佛是胡中桀黠欺誑夷狄初止西域漸¶
流中國遵尚其教皆是邪僻小人模寫莊老𤣥言文飾¶
妖幻之教耳於百姓無補於國家有害太宗頗然之貞¶
<pb:KR2a0026_WYG_079-11a>¶
觀十三年卒年八十五臨終誡其子曰老莊𤣥一之篇¶
周孔六經之說是為名教汝宜習之妖胡亂華舉時皆¶
惑唯獨竊歎衆不我從悲夫汝等勿學也古人裸葬汝¶
宜行之奕生平遇患未嘗請毉服藥雖究陰陽數術之¶
書而並不之信又常醉卧蹶然起曰吾其死矣因自為¶
墓誌曰傅奕青山白雲人也因酒醉死嗚呼哀哉其縱¶
達皆此類注老子并撰音義又集魏晉已來駁佛教者¶
為高識傳十卷行於世¶
李淳風岐州雍人也其先自太原徙焉父播隋髙唐尉¶
<pb:KR2a0026_WYG_079-11b>¶
以秩卑不得志棄官而為道士頗有文學自號黄冠子¶
注老子撰方志圖文集十卷並行於代淳風幼俊爽博¶
渉羣書尤明天文厯算陰陽之學貞觀初以駮傅仁均¶
厯議多所折衷授將仕郎直太史局尋又上言曰今靈¶
臺候儀是魏代遺範觀其制度疎漏實多臣案虞書稱¶
舜在璿璣玉衡以齊七政則是古以混天儀考七曜之¶
盈縮也周官大司徒職以土圭正日景以定地中此亦¶
<pb:KR2a0026_WYG_079-12a>¶
據混天儀日行黄道之明證也暨于周末此器乃亡漢¶
孝武時洛下閎復造渾天儀事多疎闕故賈逵張衡各¶
有營鑄陛績王蕃遞加修補或綴附經星機應漏水或¶
孤張規郭不依日行推驗七曜並循赤道今驗冬至極¶
南夏至極北而赤道當定於中全無南北之異以測七¶
曜豈得其眞黄道渾儀之闕至今千餘載矣太宗異其¶
説因令造之至貞觀七年造成其制以銅為之表裏三¶
重下據凖基狀如十字末樹鼇足以張四表焉第一儀¶
名曰六合儀有天經䨇規渾緯規金常規相結於四極¶
<pb:KR2a0026_WYG_079-12b>¶
之内備二十八宿十干十二辰經緯三百六十五度第¶
二名三辰儀圓徑八尺有璿璣規道月遊天宿矩度七¶
曜所行並備于此轉於六合之内第三名四遊儀𤣥樞¶
為軸以連結玉衡遊筩而貫約規矩又𤣥樞北樹北辰¶
南距地軸傍轉於内又玉衡在𤣥樞之間而南北遊仰¶
以觀天之辰宿下以識器之晷度時稱其妙又論前代¶
渾儀得失之差著書七卷名為法象志以奏之太宗稱¶
<pb:KR2a0026_WYG_079-13a>¶
善置其儀於凝暉閣加授承務郎十五年除太常博士¶
尋轉太史丞預撰晉書及五代史其天文律厯五行志¶
皆淳風所作也又預撰文思博要二十二年遷太史令¶
初太宗之世有祕記云唐三世之後則女主武王代有¶
天下太宗嘗密召淳風以訪其事淳風曰臣據象推算¶
其兆已成然其人已生在陛下宮内從今不踰三十年¶
當有天下誅殺唐氏子孫殱盡帝曰疑似者盡殺之如¶
何淳風曰天之所命必無禳避之理王者不死多恐枉¶
及無辜且據上象今已成復在宮内已是陛下眷屬更¶
<pb:KR2a0026_WYG_079-13b>¶
三十年又當衰老老則仁慈雖受終易姓其於陛下子¶
孫或不甚損今若殺之即當復生少壯嚴毒殺之立讎¶
若如此即殺戮陛下子孫必無遺類太宗善其言而止¶
淳風每占候吉凶合若符契當時術者疑其别有役使¶
不因學習所致然竟不能測也顯慶元年復以修國史¶
功封樂昌縣男先是太史監候王思辯表稱五曹孫子¶
十部算經理多踳駁淳風復與國子監算學博士梁述¶
<pb:KR2a0026_WYG_079-14a>¶
太學助教王眞儒等受詔注五曹孫子十部算經書成¶
髙祖令國學行用龍朔二年改授祕閣郎中時戊寅厯¶
法漸差淳風又増損劉焯皇極厯改撰麟德厯奏之術¶
者稱其精密咸亨初官名復舊還為太史令年六十九¶
卒所撰典章文物志乙巳占祕閣錄并演齊人要術等¶
凡十餘部多傳於代子諺孫仙宗並為太史令¶
呂才博州清平人也少好學善隂陽方伎之書貞觀三¶
年太宗令祖孝孫増損樂章孝孫乃與明音律人王長¶
通白明達遞相長短太宗令侍臣更訪能者中書令溫¶
<pb:KR2a0026_WYG_079-14b>¶
彦博奏才聰明多能眼所未見耳所未聞一聞一見皆¶
達其妙尤長於聲樂請令考之侍中王珪魏徴又盛稱¶
才學術之妙徴曰才能為尺十二枚尺八長短不同各¶
應律管無不諧韻太宗即徴才令直𢎞文館太宗嘗覽¶
周武帝所撰三局象經不曉其㫖太子洗馬蔡允恭年¶
少時嘗為此戲太宗召問亦廢而不通乃召才使問焉¶
才尋繹一宿便能作圖解釋允恭覽之依然記其舊法¶
<pb:KR2a0026_WYG_079-15a>¶
與才正同由是才遂知名累遷太常博士太宗以陰陽¶
書近代以來漸致訛偽穿鑿既甚拘忌亦多遂命才與¶
學者十餘人共加刋正削其淺俗存其可用者勒成五¶
十三卷并舊書四十七卷十五年書成詔頒行之才多¶
以典故質正其理雖為術者所短然頗合經義今畧載¶
其數篇其叙宅經曰易曰上古穴居而野處後世聖人¶
易以宮室蓋取諸大壯迨于殷周之際乃有卜宅之文¶
故詩稱相其隂陽書云卜惟洛宅此則卜宅吉凶其來¶
尚矣至於近代師巫更加五姓之説言五姓者謂宫商¶
<pb:KR2a0026_WYG_079-15b>¶
角徴羽等天下萬物悉配屬之行事吉凶依此為法至¶
如張王等為商武庾等為羽欲似同韻相求及其以柳¶
姓為宫以趙姓為角又非四聲相管其間亦有同是一¶
姓分屬宫商後有復姓數字徴羽不别驗於經典本無¶
斯説諸陰陽書亦無此語直是野俗口傳竟無所出之¶
處唯堪輿經黄帝對於天老乃有五姓之言且黄帝之¶
時不過姬姜數姓暨於後代賜族者多至如管蔡郕霍¶
<pb:KR2a0026_WYG_079-16a>¶
魯衞毛&KR0389;郜雍曹滕畢原酆郇並是姬姓子孫孔殷宋¶
華向蕭亳皇甫並是子姓苗裔自餘諸國凖例皆然因¶
邑因官分枝布葉未知此等諸姓是誰配屬又檢春秋¶
以陳衞及秦並同水姓齊鄭及宋皆為火姓或承所出¶
之祖或繫所屬之星或取所居之地亦非宫商角徴共¶
相管攝此則事不稽古義理乖僻者也敘禄命曰謹案¶
史記宋忠賈誼譏司馬季主云夫卜筮者髙人禄命以¶
悦人心矯言禍福以盡人財又案王充論衡云見骨體¶
而知命禄覩命禄而知骨體此即祿命之書行之久矣¶
<pb:KR2a0026_WYG_079-16b>¶
多言或中人乃信之今更研尋本非實錄但以積善餘¶
慶不假建祿之吉積惡餘殃豈由劫殺之災皇天無親¶
常與善人禍福之應其猶影響故有夏多罪天命剿絶¶
宋景修德妖孛夜移學也祿在豈待生當建學文王勤¶
憂損壽不闗月值空亡長平坑卒未聞共犯三刑南陽¶
貴士何必俱當六合歴陽成湖非獨河魁之上蜀郡炎¶
燎豈由災厄之下今時亦有同年同禄而貴賤懸殊共¶
<pb:KR2a0026_WYG_079-17a>¶
命共胎而夭壽更異案春秋魯桓公六年七月魯荘公¶
生今檢長厯荘公生當乙亥之嵗建申之月以此推之¶
荘公乃當禄之空亡依禄命書法合貧賤又犯勾絞六¶
害背驛馬三刑當此三者並無官爵火命七月生當病¶
鄉為人尫弱身合矬陋今案齊詩譏荘公猗嗟昌兮頎¶
而長兮羙目揚兮巧趨蹌兮唯有向命一條法當長命¶
依檢春秋荘公薨時計年四十五矣此則禄命不驗一¶
也又案史記秦昭襄王四十八年始皇帝生宋忠注云¶
因正月生乃名政依檢昭王四十八年嵗在壬寅此年¶
<pb:KR2a0026_WYG_079-17b>¶
正月生者命當背禄法無官爵假得禄合奴婢尚少始¶
皇又當破驛馬三刑身剋驛馬法當望官不到金命正¶
月生當絶下為人無始有終老而彌吉今檢史記始皇¶
乃是有始無終老更彌凶唯建命生法合長壽訃其崩¶
時不過五十禄命不驗二也又漢武故事武帝以乙酉¶
之嵗七月七日平旦時生亦當禄空亡下法無官爵雖¶
向驛馬尚隔四辰依禄命法少無官榮老而方盛今檢¶
<pb:KR2a0026_WYG_079-18a>¶
漢書武帝即位年始十六末年已後户口減半禄命不¶
驗三也又按後魏書云孝文皇帝皇興元年八月生今¶
按長厯其年嵗在丁未以此推之孝文皇帝背禄命并¶
驛馬三刑身剋驛馬依禄命書法無官爵命當父死中¶
生法當生不見父今檢魏書孝文皇帝身受其父顯祖¶
之禪禮云嗣子位定於初䘮踰年之後方始正號是以¶
天子無父事三老也孝文受禪異於常禮躬率天下以¶
事其親而禄命云不合識父禄命不驗四也又按沈約¶
宋書云宋髙祖癸亥嵗三月生依此而推禄之與命並¶
<pb:KR2a0026_WYG_079-18b>¶
當空亡依禄命書法無官爵又當子墓中生唯宜嫡子¶
假有次子法當早卒今檢宋書髙祖長子先被簒弑次¶
子義隆享國多年髙祖又當祖禄下生法得嫡孫財禄¶
今檢宋書其孫劉劭劉濬並為簒逆幾失宗祧禄命不¶
驗五也叙塟書曰易曰古之塟者衣之以薪不封不樹¶
䘮期無數後世聖人易之以棺槨葢取諸大過禮云塟¶
者藏也欲使人不得見之然孝經云卜其宅兆而安厝¶
<pb:KR2a0026_WYG_079-19a>¶
之以其顧復事畢長為感慕之所窀穸禮終永作魂神¶
之宅朝市遷變不得豫測於將來泉石交侵不可先知¶
於地下是以謀及龜筮庶無後艱斯乃備於慎終之禮¶
曽無吉凶之義暨乎近代以來加之陰陽塟法或選年¶
月便利或量墓田逺近一事失所祸及死生巫者利其¶
貨賄莫不擅加妨害遂使塟書一術乃有百二十家各¶
説吉凶拘而多忌且天覆地載乾坤之理備焉一剛一¶
柔消息之義詳矣或成於晝夜之道感於男女之化三¶
光運於上四氣通於下斯乃陰陽之大經不可失之於¶
<pb:KR2a0026_WYG_079-19b>¶
斯須也至於䘮塟之吉凶乃附此為妖妄傳云王者七¶
日而殯七月而塟諸侯五日而殯五月而塟大夫經時¶
而塟士及庶人逾月而已此則貴賤不同禮亦異數欲¶
使同盟同軌赴弔有期量事制宜遂為常式法既一定¶
不得違之故先期而塟謂之不懐後期而不塟譏之殆¶
禮此則塟有定期不擇年月一也春秋又云丁巳塟定¶
公雨不克塟至於戊午襄事禮經善之禮記云卜塟先¶
<pb:KR2a0026_WYG_079-20a>¶
逺日者善選月終之日所以避不懐也今檢𦵏書以己¶
亥之日用葬最凶謹按春秋之際此日𦵏者凡有二十¶
餘件此則塟不擇日二也禮記又云周尚赤大事用平¶
旦殷尚白大事用日中夏尚黒大事用昏時鄭𤣥注云¶
大事者何謂䘮塟也此則直取當代所尚不擇時之早¶
晚春秋云鄭卿子産及子太叔塟鄭簡公於時司墓大¶
夫室當塟路若壊其室即平旦而窆不壊其室即日中¶
而窆子産不欲壊室欲待日中子太叔云若至日中而¶
窆恐久勞諸侯大夫來㑹塟者然子産既云博物君子¶
<pb:KR2a0026_WYG_079-20b>¶
太叔乃為諸侯之選國之大事無過䘮塟必是義有吉¶
凶斯等豈得不用今乃不問時之得失唯論人事可否¶
曽子問云塟逢日蝕捨於路左待明而行所以備非常¶
也若依塟書多用乾艮二時並是近半夜此即文與禮¶
違今檢禮傳塟不擇時三也塟書云富貴官品皆由安¶
塟所致年命延促亦曰墳壠所招然今按孝經云立身¶
行道則揚名於後世以顯父母易曰聖人之大寳曰位¶
<pb:KR2a0026_WYG_079-21a>¶
何以守位曰仁是以日慎一日則澤及於無疆茍徳不¶
建則人而無後此則非由安葬吉凶而論福祚延促臧¶
孫有後於魯不關𦵏得吉日若敖絶祀於荆不由遷厝¶
失所此則安𦵏吉凶不可信用其義四也今之䘮𦵏吉¶
凶皆依五姓便利古之𦵏者並在國都之北域兆既有¶
常所何取姓墓之義趙氏之𦵏並在九原漢之山陵散¶
在諸處上利下利蔑爾不論大墓小墓其義安在及其¶
子孫富貴不絶或與三代同風或分六國而王此則五¶
姓之義大無稽古吉凶之理何從而生其義五也且人¶
<pb:KR2a0026_WYG_079-21b>¶
臣名位進退何常亦有初賤而後貴亦有始泰而終否¶
是以子文三已令尹展禽三黜士師卜𦵏一定更不迴¶
改冢墓既成曽不革易則何因名位無時暫安故知官¶
爵𢎞之在人不由安𦵏所致其義六也野俗無識皆信¶
葬書巫者詐其吉凶愚人因而徼幸遂使擗踊之際擇¶
𦵏地而希官品荼毒之秋選𦵏時以規財禄或云辰日¶
不宜哭泣遂睆爾而對賔客受弔或云同屬忌於臨壙¶
<pb:KR2a0026_WYG_079-22a>¶
乃吉服不送其親聖人設敎豈其然也葬書敗俗一至¶
於斯其義七也太宗又令才造方域圖及敎飛騎戰陣¶
圖皆稱㫖擢授太常丞永徽初預修文思博要及姓氏¶
録顯慶中髙宗以琴曲古有白雪近代頓絶使太常増¶
修舊曲才上言曰臣按禮記及家語云舜彈五&KR0076;之琴¶
歌南風之詩是知琴操曲弄皆合於歌又張華博物志¶
云白雪是天帝使素女鼓五十&KR0076;瑟曲名又楚大夫宋¶
玉對襄王云有客於郢中歌陽春白雪國中和者數十¶
人是知白雪琴曲本宜合歌以其調髙人和遂寡自宋¶
<pb:KR2a0026_WYG_079-22b>¶
玉已來迄今千祀未有能歌白雪曲者臣今凖勅依琴¶
中舊曲定其宫商然後敎習並合於歌輒以御製雪詩¶
為白雪歌詞又案古今樂府奏正曲之後皆别有送聲¶
君唱臣和事彰前史今取太尉長孫無忌僕射于志寧¶
侍中許敬宗等奉和雪詩以為送聲合十六節今悉敎¶
訖並皆合韻髙宗大悦更作白雪歌詞十六首付太常¶
編於樂府時右監門長史蘇敬上言陶𢎞景所撰本草¶
<pb:KR2a0026_WYG_079-23a>¶
事多舛謬詔中書令許敬宗與才及李淳風禮部郎中¶
孔志約并諸名醫増損舊本仍令司空李勣總監定之¶
并圖合成五十四卷大行於代才龍朔中為太子司更¶
大夫麟徳二年卒著隋記二十卷行於時子方毅七歲¶
能誦周易毛詩太宗聞其幼敏召見甚竒之賜以縑帛¶
後為右衛鎧曹參軍母終哀慟過禮竟以毁卒布車載¶
䘮隨轜車而葬友人郎餘令以白粥𤣥酒生芻一束於¶
路隅奠祭甚為時人之所哀惜¶
史臣曰孝孫定音律仁均正厯數淳風候象緯呂才推¶
<pb:KR2a0026_WYG_079-23b>¶
陰陽訂於其倫咸以為禆梓京管之流也然旋宫三代¶
之法秦火籍&KR0774;歴代缺其正音而云孝孫復始大可歎¶
也淳風精於術數能知女主革命而不知其人則所未¶
喻矣呂才覈拘忌之曲學皆有經據不亦賢乎古人所¶
以存而不議葢有意焉¶
贊曰祖傅淳才彰徃考來裁筠嶰谷運箸清臺推迎斡¶
運圖寫昭回重黎之後諸子賢哉¶
<pb:KR2a0026_WYG_079-24a>¶
　舊唐書卷七十九¶
<pb:KR2a0026_WYG_079-24b>¶
