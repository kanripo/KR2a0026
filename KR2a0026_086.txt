# -*- mode: mandoku-view -*-
#+TITLE: 舊唐書
#+DATE: 2018-03-31 09:03:16.356091
#+PROPERTY: ID KR2a0026
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷八十六
<pb:KR2a0026_WYG_086-1a>¶
欽定四庫全書¶
　舊唐書卷八十六¶
後晉司空同中書門下平章事劉　昫撰¶
¶
　列傳第三十六¶
　髙宗中宗諸子¶
¶
燕王忠　　　　　　原王孝¶
¶
¶
澤王上金　　　　　許王素節¶
¶
¶
孝敬皇帝𢎞(裴居道附)章懐太子賢(賢子邠王守禮)¶
¶
<pb:KR2a0026_WYG_086-1b>¶
懿徳太子重潤　　　庶人重福¶
¶
¶
節愍太子重俊　　　殤帝重茂¶
¶
髙宗八男則天順聖皇后生中宗睿宗及孝敬皇帝𢎞¶
章懐太子賢後宫劉氏生燕王忠鄭氏生原王孝楊氏¶
生澤王上金蕭淑妃生許王素節¶
燕王忠字正本髙宗長子也髙宗初入東宫而生忠宴¶
宫寮於𢎞教殿太宗幸宫頋謂宫臣曰頃来王業稍可¶
非無酒食而唐突卿等宴會者朕初有此孫故相就為¶
<pb:KR2a0026_WYG_086-2a>¶
樂耳太宗酒酣起舞以屬羣臣在位於是遍舞盡日而¶
罷賜物有差貞觀二十年封為陳王永徽元年拜雍州¶
牧時王皇后無子其舅中書令柳奭說后謀立忠為皇¶
太子以忠母賤冀其親已后然之奭與尚書右僕射褚¶
遂良侍中韓瑗諷太尉長孫無忌右僕射于志寜等固¶
請立忠為儲后髙宗許之三年立忠為皇太子大赦天¶
下五品已上子為父後者賜勲一級六年加元服制大¶
辟罪已下並降一等大酺三日其年王皇后被廢武昭¶
儀所生皇子𢎞年三嵗禮部尚書許敬宗希㫖上疏曰¶
<pb:KR2a0026_WYG_086-2b>¶
伏惟陛下憲章千古含育萬邦爰立聖慈母儀天下既¶
而皇后生子合處少陽出自塗山是謂吾君之𦙍夙聞¶
胎教宜展問豎之心乃復為孽奪宗降居藩邸是使前¶
星匿彩瑶嶽韜峰臣以愚誠竊所未喻且今之守器素¶
非皇嫡永徽爰始國本未生權引彗星越昇明兩近者¶
元妃載誕正𦙍降神重光日融爝輝宜息安可以兹傍¶
統叨據温文國有諍臣孰逃其責竊惟息姑克讓可以¶
<pb:KR2a0026_WYG_086-3a>¶
思齊劉疆守藩宜遵往軌追蹤太伯不亦休哉踵武延¶
陵故常安矣寜可反植枝幹久易位於天庭倒襲衣裳¶
使違方於震位蠢爾黎庶云誰係心垂裕後昆將何播¶
美髙宗從之顯慶元年廢忠為梁王授梁州都督賜實¶
封二千戸物二萬叚甲第一區其年轉房州刺史忠年¶
漸長大常恐不自安或私衣婦人之服以備刺客又數¶
有妖夢常自占卜事發五年廢為庶人徙居黔州囚於¶
承乾之故宅麟徳元年又誣忠與東臺侍御上官儀宦¶
者王伏勝謀反賜死於流所年二十二無子儀等伏誅¶
<pb:KR2a0026_WYG_086-3b>¶
明年皇太子𢎞表請收葬許之神龍初追封燕王贈太¶
尉揚州大都督¶
原王孝髙宗第二子也永徽元年封王三年拜并州都¶
督顯慶三年累除遂州刺史麟徳元年薨贈益州大都¶
督謚曰悼神龍初追贈原王司徒益州大都督¶
澤王上金髙宗第三子也永徽元年封杞王三年遥授¶
益州大都督乾封元年累轉壽州刺史有罪免官削封¶
<pb:KR2a0026_WYG_086-4a>¶
邑仍於澧州安置上金既為則天所惡所司希㫖求索¶
罪失以奏之故有此黜永隆二年二月則天矯抗表杞¶
王上金鄱陽王素節許同朝集之例義陽宣城二公主¶
緣母蕭氏獲譴從夫外官請授官職以上金為沔州刺¶
史素節為岳州刺史仍不預朝集嗣聖元年上金素節¶
義陽宣城二公主聼赴哀文明元年上金封畢王素節¶
封為葛王又改上金封為澤王蘇州刺史素節許王隆¶
州刺史垂拱元年改陳州刺史永昌元年授太子左衞¶
率出為隨州刺史載初元年武承嗣使酷吏周興誣告¶
<pb:KR2a0026_WYG_086-4b>¶
上金素節謀反召至都撃於御史臺舒州刺史許王素¶
節見殺於都城南驛因害其支黨上金恐懼自縊死子¶
義珍義玫義璋義環義瑾義璲七人並配流顯州而死¶
神龍初追復上金官爵封庶子義珣為嗣澤王先是義¶
珣竄在嶺外匿於傭保之間及紹封無㡬有人告義珣¶
非上金子假冐襲爵義珣不能自明復流於嶺外開元¶
初封素節子璆為嗣澤王繼上金後十二年玉眞公主¶
<pb:KR2a0026_WYG_086-5a>¶
表稱義珣實上金遺𦙍被嗣許王瓘兄弟利其封爵謀¶
構廢之今上由是削璆王爵復召義珣為嗣澤王拜率¶
更令因是諸宗室非本宗襲爵自中興已後繼為嗣王¶
者皆令歸宗削其爵邑也¶
許王素節髙宗第四子也年六嵗永徽二年封雍王尋¶
授雍州牧素節能日誦古詩賦五百餘言受業於學十¶
徐齊&KR0389;精勤不倦髙宗甚愛之又轉岐州刺史年十二¶
改封郇王初則天未為皇后也與素節母蕭淑妃争寵¶
遞相譖毁六年則天立為皇后後淑妃竟為則天所譖¶
<pb:KR2a0026_WYG_086-5b>¶
毁幽辱而殺之素節尤被讒嫉出為申州刺史乾封初¶
下勅曰素節既舊疾患宜不須入朝而素節實無疾素¶
節自以久乖朝覲遂著忠孝論以見意詞多不載時王¶
府倉曹叅軍張柬之因使潛封此論以進則天見之逾¶
不悅誣以贓賄降封鄱陽郡王仍於袁州安置儀鳳二¶
年禁錮終身又改於岳州安置永隆元年轉岳州刺史¶
後改封葛王則天稱制又進封許王累除舒州刺史天¶
<pb:KR2a0026_WYG_086-6a>¶
授中與上金同被誣告追赴都臨發州聞有遭䘮哭者¶
謂左右曰病死何由可得更何須哭行至都城南龍門¶
驛被縊死年四十三則天令以庶人禮葬之中宗即位¶
追封許王贈開府儀同三司許州刺史仍以禮改葬陪¶
於乾陵素節被殺之時子瑛琬璣瑒等九人並為則天¶
所殺惟少子琳瓘璆欽古以年小特令長禁雷州神龍¶
初封瓘為嗣許王開元初封琳為嗣越王以紹越王貞¶
之後璆為嗣澤王以繼伯父澤王上金之後琳官至右¶
監門將軍卒瓘開元十一年為衞尉卿以抑伯上金男¶
<pb:KR2a0026_WYG_086-6b>¶
不得承襲以弟璆繼之遽譴瓘為鄂州别駕於是下詔¶
絶其外繼乃以故澤王上金男義珣為嗣澤王江王褘¶
為信安郡王嗣蜀王䄖為廣漢郡王嗣密王徹為濮陽¶
郡王嗣曹王臻為濟國公嗣趙王琚為中山郡王武陽¶
郡王繼宗為澧國公瓘累遷邠州刺史祕書監守太子¶
詹事璆性仁厚謹愿居家邕睦朝廷重之天寳六載卒¶
贈蜀郡大都督瓘晚有子命璆子益為嗣及卒有解需¶
<pb:KR2a0026_WYG_086-7a>¶
二子皆幼孺十一載益襲封許王十四載解娶楊銛女¶
乃襲許王璆初為嗣澤王降為郢國公宗正卿同正員¶
特封襃信郡王進龍池皇徳頌遷宗正卿光祿卿殿中¶
監天寳初重拜宗正卿加金紫光祿大夫璆友弟聰明¶
聞善若驚宗子中有一善無不薦拔故宗枝居省闥者¶
多是璆之所舉九載卒贈江陵大都督¶
孝敬皇帝𢎞髙宗第五子也永徽四年封代王顯慶元¶
年立為皇太子大赦改元𢎞嘗受春秋左氏傳於率更¶
令郭瑜至楚子商臣之事廢卷而歎曰此事臣子所不¶
<pb:KR2a0026_WYG_086-7b>¶
忍聞經籍聖人垂訓何故書此瑜對曰孔子修春秋義¶
存襃貶故善惡必書襃善以示代貶惡以誡後故使商¶
臣之惡顯於千載太子曰非唯口不可道故亦耳不忍¶
聞請改讀餘書瑜再拜賀曰里名勝毋曾子不入邑號¶
朝歌墨子廻車殿下誠孝冥資睿情天發凶悖之迹黜¶
於視聼循奉徳音實深慶躍臣聞安上理人莫善於禮¶
非禮無以事天地之神非禮無以辨君臣之位故先王¶
<pb:KR2a0026_WYG_086-8a>¶
重焉孔子曰不學禮無以立請停春秋而讀禮記太子¶
從之龍朔元年命中書令太子賔客許敬宗侍中兼太¶
子右庶子許圉師中書侍郎上官儀太子中舍人楊思¶
儉等於文思殿博採古今文集摘其英詞麗句以類相¶
從勒成五百卷名曰瑶山玉彩表上之制賜物三萬叚¶
敬宗已下加級賜帛有差總章元年二月親釋菜司成¶
館因請贈顔回太子少師曾參太子少保髙宗並從之¶
時有勅征邊遼軍人逃亡限内不首及更有逃亡者身¶
並處斬家口沒官太子上表諫曰竊聞所司以背軍之¶
<pb:KR2a0026_WYG_086-8b>¶
人身久不出家口皆擬沒官亦有限外出首未經斷罪¶
諸州囚禁人數至多或臨時遇病不及軍伍緣兹怖懼¶
遂即逃亡或因樵採被賊抄掠或渡海來去漂沒滄波¶
或深入賊庭有被傷殺軍法嚴重皆須相傔若不及傔¶
及不因戰亡即同隊之人兼合有罪遂有無故死失多¶
注為逃軍旅之中不暇勘當直據隊司通狀將作真逃¶
家口今總沒官論情實可哀愍書曰與其殺不辜寜失¶
<pb:KR2a0026_WYG_086-9a>¶
不經伏願逃亡之家免其配沒制從之咸亨二年駕幸¶
東都留太子於京師監國時屬大旱關中饑乏令取廊¶
下兵士糧視之見有食榆皮蓬實者乃令家令等各給¶
米使足是時戴至徳張文瓘兼左庶子與右庶子蕭徳¶
昭同為輔弼太子多疾病庶政皆決於至徳等時義陽¶
宣城二公主以毋得罪幽于掖庭太子見之驚惻遽奏¶
請令出降又請以同州沙苑地分借貧人詔並許之又¶
召詣東都納右衛將軍裴居道女為妃所司奏以白鴈¶
為贄適㑹苑中獲白鴈髙宗喜曰漢獲朱鴈遂為樂府¶
<pb:KR2a0026_WYG_086-9b>¶
今獲白鴈得為婚贄彼禮但成謡頌此禮便首人倫異¶
代相望我無慙徳也裴氏甚有婦禮髙宗嘗謂侍臣曰¶
東宫内政吾無憂矣上元二年太子從幸合璧宫尋薨¶
年二十四制曰皇太子𢎞生知誕質惟㡬毓性直城趨¶
駕肅敬著於三朝中寢問安仁孝聞於四海自琰圭在¶
手沉瘵嬰身顧惟耀掌之珍特切鍾心之念庶其痊復¶
以禪鴻名及腠理微和將遜于位而𢎞天資仁厚孝心¶
<pb:KR2a0026_WYG_086-10a>¶
純確既承朕命奄欻不言因兹感結舊疾増甚億兆攸¶
繋方崇下武之基五福無徵俄遷上賔之駕昔周文至¶
愛遂延慶於九齡朕之不慈遽永訣於千古天性之重¶
追懷哽咽宜申往命加以尊名夫諡者行之跡也號者¶
事之表也慈惠愛親曰孝死不忘君曰敬謚為孝敬皇¶
帝其年葬於緱氏縣景山之恭陵制度一凖天子之禮¶
百官從權制三十六日降服髙宗親為製叡徳紀并自¶
書之於石樹於陵側初將營築恭陵功費鉅億萬姓猒¶
役呼嗟滿道遂亂投磗瓦而散太子無子長壽中制令¶
<pb:KR2a0026_WYG_086-10b>¶
楚王瑋繼其後中宗踐祚制祔于太廟號曰義宗又追¶
贈妃裴氏為哀皇后景雲元年中書令姚元之吏部尚¶
書宋璟奏言凖禮大行皇帝山陵事終即合祔廟其太¶
廟第七室先祔皇昆義宗孝敬皇帝哀皇后裴氏神主¶
伏以義宗未登大位崩後追尊至神龍之初乃特令昇¶
祔春秋之義國君即位未踰年者不合列昭穆又古者¶
祖宗各别立廟孝敬皇帝恭陵既在洛州望於東都别¶
<pb:KR2a0026_WYG_086-11a>¶
立義宗之廟遷祔孝敬皇帝哀皇后神主命有司以時¶
享祭則不違先㫖又協古訓人神允穆進退得宜在此¶
神主望入夾室安置伏願陛下以禮斷恩詔從之開元¶
六年有司上言孝敬皇帝今别廟將建享祔有期準禮¶
不合更以義宗為廟號請以本謚孝敬為廟稱於是始¶
停義宗之號¶
裴居道絳州聞喜人隋兵部侍郎鏡民孫也父熙載貞¶
觀中為尚書左丞居道以女為太子妃則天時歴位納¶
言内史太子少保封翼國公載初元年春為酷吏所陷¶
<pb:KR2a0026_WYG_086-11b>¶
下獄死¶
章懷太子賢字明允髙宗第六子也永徽六年封潞王¶
顯慶元年遷授岐州刺史其年加雍州牧幽州都督時¶
始出閤容止端雅深為髙宗所嗟賞髙宗嘗謂司空李¶
勣曰此兒已讀得尚書禮記論語誦古詩賦復十餘篇¶
暫經領覽遂即不忘我曾遣讀論語至賢賢易色遂再¶
三覆誦我問何為如此乃言性愛此言方知夙成聰敏¶
<pb:KR2a0026_WYG_086-12a>¶
出自天性龍朔元年徙封沛王加揚州都督兼左武衞¶
大將軍雍州牧如故二年加揚州大都督麟徳二年加¶
右衛大將軍咸亨三年改名徳徙封雍王授涼州大都¶
督雍州牧右衞大將軍如故食實封一千戸上元元年¶
又依舊名賢上元二年孝敬皇帝薨其年六月立為皇¶
太子大赦天下尋令監國賢處事明審為時論所稱儀¶
鳳元年手&KR0239;褒之曰皇太子賢自頃監國留心政要撫¶
字之道既盡於哀矜刑網所施務存於審察加以聼覽¶
餘暇專精墳典往聖遺編咸窺壼奥先王策府備討菁¶
<pb:KR2a0026_WYG_086-12b>¶
華好善載彰作貞斯在家國之寄深副所懷可賜物五¶
百叚賢又招集當時學者太子左庶子張大安洗馬劉¶
訥言洛州司戸格希𤣥學士許叔牙成𤣥一史藏諸周¶
寳寜等注范曄後漢書表上之賜物三萬叚仍以其書¶
付祕閣時正議大夫明崇儼以符劾之術為則天所任¶
使密稱英王狀類太宗又宫人潛議云賢是后姊韓國¶
夫人所生賢亦自疑懼則天又嘗為賢撰少陽政範及¶
<pb:KR2a0026_WYG_086-13a>¶
孝子傳以賜之仍數作書以責譲賢賢逾不自安調露¶
二年崇儼為盜所殺則天疑賢所為俄使人發其隂謀¶
事詔令中書侍郎薛元超黄門侍郎裴炎御史大夫髙¶
智周與法官推鞫之於東宫馬坊搜得皁甲數百領乃¶
廢賢為庶人幽于别所永淳二年遷於巴州文明元年¶
則天臨朝令左金吾將軍丘神勣往巴州檢校賢宅以¶
備外虞神勣遂閉於别室逼令自殺年三十二則天舉¶
哀於顯福門貶神勣為疊州刺史追封賢為雍王神龍¶
初追贈司徒仍遣使迎其䘮柩陪葬於乾陵睿宗踐祚¶
<pb:KR2a0026_WYG_086-13b>¶
又追贈皇太子謚曰章懷有三子光順守禮守義光順¶
天授中封樂安郡王尋被誅守義文明年封犍為郡王¶
垂拱四年徙封永安郡王病卒守禮本名光仁垂拱初¶
改名守禮授太子洗馬封嗣雍王時中宗遷於房陵睿¶
宗雖居帝位絶人朝謁諸武贊成革命之計深嫉宗枝¶
守禮以父得罪與睿宗諸子同處於宫中凡十餘年不¶
出庭院至聖歴元年睿宗自皇嗣封為相王許出外邸¶
<pb:KR2a0026_WYG_086-14a>¶
睿宗諸子五子皆封郡王與守禮始居於外神龍元年¶
中宗纂位授守禮光祿卿同正員神龍中遺詔進封邠¶
王賜實封五百戸景雲二年帶光祿卿兼幽州刺史轉¶
左金吾衞大將軍遥領單于大都護先天二年遷司空¶
開元初歴虢隴襄晉滑六州刺史非奏事及大事並上¶
佐知州時寜申岐薛邠同為刺史皆擇首僚以持綱紀¶
源乾曜袁嘉祚潘好禮皆為邠府長史兼州佐守禮唯¶
弋獵伎樂飲謔而已九年已後諸王並徵還京師守禮¶
以外枝為王才識猥下尤不逮岐薛多寵嬖不修風教¶
<pb:KR2a0026_WYG_086-14b>¶
男女六十餘人男無中才女負貞稱守禮居之自若髙¶
歌撃鼓常帶數千貫錢債或有諫之者曰王年漸髙家¶
累甚衆須有愛惜守禮曰豈有天子兄沒人葬諸王因¶
内讌言之以為歡笑時積隂累日守禮白於諸王曰欲¶
晴果晴愆陽渉旬守禮曰即雨果連澍岐王等奏之云¶
邠哥有術守禮曰臣無術也則天時以章懷遷謫臣幽¶
閉宫中十餘年每嵗被勅杖數頓見瘢痕甚厚欲雨臣¶
<pb:KR2a0026_WYG_086-15a>¶
脊上即沉悶欲晴即輕健臣以此知之非有術也涕泗¶
霑襟𤣥宗亦憫然二十九年薨年七十餘贈太尉子承¶
宏開元初封廣武郡王歴袐書員外監又為宗正卿同¶
正員廣徳元年吐蕃凌犯上都乘轝幸陜蕃渾之衆入¶
城吐蕃宰相馬重英立承宏為帝以于可封霍瓌等為¶
宰相補署百餘人旬餘日賊退郭子儀率衆入城送承¶
宏於行在上不之責止於虢州尋死承寜天寳初授率¶
更令同正員嗣邠王承宷至徳二載封為燉煌郡王加¶
開府儀同三司與僕固懐恩使迴紇和親因納其女為¶
<pb:KR2a0026_WYG_086-15b>¶
妃冊為毗佐公主迴紇著勲承宷甚遇恩寵乾元元年¶
六月卒贈司空唐法嗣郡王但加四品階親王子例著¶
緋開元中張九齡為中書令奏請寜薛王男並賜紫邠¶
王三男衣紫餘二十人衣緋官亦不越六局郎王府掾¶
屬仍員外置十五載扈從至巴蜀依例著紫¶
中宗四男章庶人生懿徳太子重潤後宫生庶人重福¶
節愍太子重俊殤帝重茂¶
<pb:KR2a0026_WYG_086-16a>¶
懿徳太子重潤中宗長子也本名重照以避則天諱故¶
改焉開耀二年中宗為皇太子生重潤於東宫内殿髙¶
宗甚悅及月滿大赦天下改元為永淳是嵗立為皇太¶
孫開府置官屬及中宗遷於房州其府坐廢聖歴初中¶
宗為皇太子封為邵王大足元年為人所構與其妹永¶
泰郡主婿魏王武延基等竊議張易之兄弟何得恣入¶
宫中則天令杖殺時年十九重潤風神俊朗早以孝友¶
知名既死非其罪大為當時所悼惜中宗即位追贈皇¶
太子諡曰懿徳陪葬乾陵仍為聘國子監丞裴粹亡女¶
<pb:KR2a0026_WYG_086-16b>¶
為冥婚與之合葬又贈永泰郡主為公主令備禮改葬¶
仍號其墓為陵焉¶
庶人重福中宗第二子也初封唐昌王聖歴三年徙封¶
平恩王長安四年進封譙王歴遷國子祭酒左散騎常¶
侍神龍初為韋庶人所譖云與張易之兄弟潛構成重¶
潤之罪由是左授濮州員外刺史轉均州司防守不許¶
視事景龍三年中宗親祀南郊大赦天下流人並放還¶
<pb:KR2a0026_WYG_086-17a>¶
重福不得歸京師尤深鬱怏上表自陳曰臣聞功同賞¶
異則勞臣疑罪均刑殊則百姓惑伏惟陛下徳侔造化¶
明齊日月恩及飛鳥惠加走獸近者焚柴展禮郊祀上¶
𤣥萬物霑愷悌之仁六合承曠蕩之澤事無輕重咸赦¶
除之蒼生並得赦除赤子偏加擯棄皇天平分之道固¶
若此乎天下之人聞者為臣流涕況陛下慈念豈不愍¶
臣恓惶伏望捨臣罪愆許臣朝謁儻得一仰雲陛再覩¶
聖顔雖沒九泉實為萬足重投荒徼亦所甘心表奏不¶
報及韋庶人臨朝遽令左屯衞大將軍趙承恩以兵五¶
<pb:KR2a0026_WYG_086-17b>¶
百人就均州守衞重福俄而韋氏伏誅睿宗即位又轉¶
集州刺史未及行洛陽人張靈均進計於重福曰大王¶
地居嫡長自合繼為天子相王雖有討平韋氏功安可¶
越次而居大位昔漢誅諸吕猶迎代王今東都百官士¶
庶皆願王來王若潛行直詣洛陽亦是從天上落遣人¶
襲殺留守即擁兵西據陜州東下河北此天下可圖也¶
初景龍三年鄭愔自吏部侍郎出為江州司馬便道詣¶
<pb:KR2a0026_WYG_086-18a>¶
重福隂相結託至是又與靈均通傳動静亦密遣使勸¶
重福構逆預推尊重福為天子温王重茂為皇太弟自¶
署為左丞相重福乃遣家臣王道先赴東都潛募勇敢¶
之士重福遽自均州詐乘驛與靈均繼進王道始至東¶
都俄有洩其謀者洛州司馬崔日知捕獲其黨數十人¶
頃聞重福至王道等率衆隨重福徑取左右屯營兵作¶
亂將至天津橋願從者已數百人皆執持器仗助其威¶
勢侍御史李邕先詣左掖門令閉關拒守又至右屯營¶
號令云重福雖先帝之子已得罪於先帝今者無故入¶
<pb:KR2a0026_WYG_086-18b>¶
城必是作亂君等皆委質聖朝宜盡誠節立功立事以¶
取富貴有頃重福果來奪右屯營堅壁不動營中矢射¶
如雨便趣左掖門擬取留守遇門閉遂縱火以燒城門¶
左屯營兵又來逼之重福度數窮出自上東門而遁匿¶
於山谷間明日東都留守裴談等大出兵搜索重福窘¶
迫自投漕河而死磔屍三日時年三十一詔曰集州刺¶
史譙王重福幼則兇頑長而險詖幸託體於先聖嘗通¶
<pb:KR2a0026_WYG_086-19a>¶
交於巨逆子而不子自絶於天有國有家莫容於代往¶
者頗不含忍長令幽縶自大行晏駕韋氏臨朝將肆屠¶
滅尤加防衞洎天有成命集于朕躬永懷猶子之情庶¶
恊先親之義所以開置寮屬任隆刺舉冀其悛改以怙¶
恩榮而詿誤有徒狂狡未息便即私出均州詐乘驛騎¶
至于都下遂逞其謀先犯屯兵次燒左掖計窮力屈投¶
河而斃雖人所共棄邦有常刑我非不慈爾自招咎且¶
聞其故有惻于懐昔劉長既歿楚英遂殞以禮收葬抑¶
惟舊章屈法申恩宜仍舊寵可以三品禮葬¶
<pb:KR2a0026_WYG_086-19b>¶
節愍太子重俊中宗第三子也聖歴元年封義興郡王¶
長安中累授衞尉員外少卿神龍初封衛王拜洛州牧¶
賜實封千戸尋遷左衞大將軍兼遥授揚州大都督二¶
年秋立為皇太子重俊性雖明果未有賢師傅舉事多¶
不法俄以祕書監楊璬太常卿武崇訓並為太子賔客¶
璬等皆主婿年少唯以蹴踘猥戲取狎於重俊竟無調¶
護之意左庶子姚珽數上疏諫諍右庶子平貞慎又獻¶
<pb:KR2a0026_WYG_086-20a>¶
孝經議養徳傳以諷重俊皆優納焉時武三思得幸中¶
宫深忌重俊三思子崇訓尚安樂公主常教公主凌忽¶
重俊以其非韋氏所生常呼之為奴或勸公主請廢重¶
俊為王自立為皇太女重俊不勝忿恨三年七月率左¶
羽林大將軍李多祚右羽林將軍李思沖李承況獨孤¶
禕之沙吒忠義等矯制發左右羽林兵及千騎三百餘¶
人殺三思及崇訓于其第並殺黨與十餘人又令左金¶
吾大將軍成王千里分兵守宫城諸門自率兵趨肅章¶
門斬關而入求韋庶人及安樂公主所在又以昭容上¶
<pb:KR2a0026_WYG_086-20b>¶
官氏素與三思姦通扣閤索之韋庶人及公主遽擁帝¶
馳赴𤣥武門樓召左羽林將軍劉仁景等令率留軍飛¶
騎及百餘人於樓下列守俄而多祚等兵至欲突𤣥武¶
門樓宿衞者拒之不得進帝據檻呼多祚等所將千騎¶
謂曰汝並是我爪牙何故作逆若能歸順斬多祚等與¶
汝富貴於是千騎王歡喜等倒戈斬多祚及李承況獨¶
孤禕之沙吒忠義等於樓下餘黨遂潰散重俊既敗率¶
<pb:KR2a0026_WYG_086-21a>¶
其屬百餘騎趨肅章門奔終南山帝令長上果毅趙思¶
愼率輕騎追之重俊至鄠縣西十餘里騎不能屬唯從¶
奴數人㑹日暮憇林下為左右所殺制令梟首于朝又¶
獻之於太廟并以祭三思崇訓屍柩睿宗即位下制曰¶
朕聞曾氏之孝也慈親惑於疑聼趙虜之族也明主哀¶
而望思歴考前聞率由舊典重俊大行之子元良守器¶
往罹構間困於讒嫉莫顧鈇鉞輕盜甲兵有此誅夷無¶
不悲惋今四凶咸服十起何追方申赤軍之寃以紓黄¶
泉之痛可贈皇太子諡曰節愍陪葬定陵一子宗暉開¶
<pb:KR2a0026_WYG_086-21b>¶
元初封湖陽郡王初重俊被害宫府僚吏莫敢近者永¶
和丞甯嘉朂解衣裹重俊首號哭時人義之宗楚客聞¶
而大怒收付制獄貶為平興丞尋卒睿宗踐祚下制曰¶
寗嘉朂能重名節事髙欒向幽塗已往生氣凛然静言¶
忠義追存襃寵可贈永和縣丞宗暉天寳中為衛尉員¶
外卿十一載王鉷反宗暉以賣宅與鉷貶涪州郡長史¶
量移盧陽長史至徳元年追赴行在所授特進鴻臚卿¶
<pb:KR2a0026_WYG_086-22a>¶
宗暉無他才以外族之親愛恩顧轉隆太常員外卿卒¶
殤皇帝重茂中宗第四子也聖歴三年封北海王神龍¶
初進封温王授右衛大將軍兼遥領并州大都督未出¶
閤景龍四年中宗崩韋庶人立重茂為帝而自臨朝稱¶
制及韋氏敗重茂遂遜位讓叔父相王退居别所景雲¶
二年改封襄王遷於集州令中郎將率兵五百人守衞¶
開元二年轉房州刺史尋薨時年十七諡曰殤皇帝葬¶
於武功西原¶
史臣曰前代以嬖婦孽子破國亡家者多矣然未如大¶
<pb:KR2a0026_WYG_086-22b>¶
帝孝和之甚也髙宗八子二王早世為武后所斃者四¶
人章懷以母子之愛頴悟之賢猶不免於虎口況燕澤¶
素節異腹之𦙍乎覆載胡心産兹鴆毒悲夫孝和母嚚¶
婦傲女暴如置身羣魅之中安有保其終吉哉天將滌¶
盪昏氛非重茂所能支也¶
贊曰父子天性嬖能害正宜臼申生飜為不令唐年鈞¶
徳章懷最仁兇母畏明取樂於身¶
<pb:KR2a0026_WYG_086-23a>¶
　舊唐書卷八十六¶
<pb:KR2a0026_WYG_086-23b>¶
<pb:KR2a0026_WYG_086-24a>¶
　舊唐書卷八十六考證¶
許王素節傳永隆元年轉岳州刺史○新書儀鳯三年¶
裴居道傳○(臣徳潛)按居道係太子妃兄附髙宗諸子¶
　孝敬皇帝𢎞下殊不合體新書入外戚傳中為允¶
章懐太子傳子守義垂拱四年徒封永安郡王○新書¶
　桂陽郡王¶
　舊唐書卷八十六考證¶
<pb:KR2a0026_WYG_086-24b>¶
