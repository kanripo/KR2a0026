# -*- mode: mandoku-view -*-
#+TITLE: 舊唐書
#+DATE: 2018-03-31 09:03:16.543555
#+PROPERTY: ID KR2a0026
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷一百三
<pb:KR2a0026_WYG_103-1a>¶
欽定四庫全書¶
　舊唐書卷一百三¶
後晉司空同中書門下平章事劉　昫撰¶
¶
　列傳第五十三¶
¶
郭虔瓘(張嵩)　郭知運(子英傑)　王君㚟(賈師順附)¶
¶
¶
張守珪　　牛仙客　　　　王忠嗣¶
¶
郭虔瓘齊州歴城人也開元初累遷右驍衛将軍兼北¶
庭都䕶二年春突厥黙啜遣其子移江可汗及同俄特¶
勒率精騎圍逼北庭虔瓘率衆固守同俄特勒单騎親¶
<pb:KR2a0026_WYG_103-1b>¶
逼城下虔瓘使勇士伏於路左突起斬之賊衆既至失¶
同俄相率於城下乞降請盡軍中衣資器仗以贖同俄¶
及聞其死三軍慟哭便引退黙啜女壻火拔頡利發石¶
阿失畢時與同俄特勒同領兵以同俄之死懼不敢歸¶
遂将其妻歸降虔瓘以破賊之功拜冠軍大将軍又下¶
制曰朕聞賞有功報有徳者政之急也若功不賞徳不¶
報則人何謂哉雲麾将軍檢校右驍衛将軍兼北庭都¶
<pb:KR2a0026_WYG_103-2a>¶
護瀚海軍經略使金山道副大總管招慰營田等使上¶
柱國太原縣開國子郭虔瓘宣威将軍守右驍衞翊府¶
中郎将檢校伊州刺史兼伊吾軍使借紫金魚袋上柱¶
國郭知運等早負名節見稱義勇頃者栁中金滿偏師¶
禦敵蕭條窮漠之外奔迫孤城之下強宼益侵援兵不¶
至既守而戰自秋渉冬&KR0491;馬長嘶戍人逺望謀以十勝¶
成其九拒遂能推日逐之遺種斬天驕之愛息豈耿恭¶
班超獨髙前史将亷頗李牧與朕同時眷言茂勲是所¶
嘉歎信可以疇其井邑昭示遐邇俾勞臣觀而懦夫立¶
<pb:KR2a0026_WYG_103-2b>¶
焉虔瓘可進封太原郡開國公知運可封介休縣開國¶
公虔瓘俄轉安西副大都護攝御史大夫四鎮經畧安¶
撫使進封潞國公賜實封一百户虔瓘乃奏請募闗中¶
兵一萬人徃安西討撃皆給公乘兼供熟食勑許之将¶
作大匠韋湊上疏曰臣聞兵者凶器不獲已而用之今¶
西域諸蕃莫不順軌縱鼠竊狗盗有戍卒鎮兵足宣式¶
遏之威非降赫斯之怒此師之出未見其名臣又聞安¶
<pb:KR2a0026_WYG_103-3a>¶
不妄危理必資備自近及逺強幹弱枝是以漢實闗中¶
徙諸豪族今闗輔戸口積久逋逃承前先虚見猶未實¶
屬北虜犯塞西戎駭邊凡在丁壮征行略盡豈宜更募¶
驍勇逺資荒服又一萬行人詣六千餘里咸給遞䭾並¶
供熟食道次州縣将何以供秦隴之西人户漸少涼州¶
已去沙磧悠然遣彼居人如何得濟又萬人賞賜費用¶
極多萬里資粮破損尤廣縱令必剋其獲幾何儻稽天¶
誅無乃甚損請令計議所用所得校其多少即知利害¶
況用者必賞獲者未量何要此行頓空畿甸且上古之¶
<pb:KR2a0026_WYG_103-3b>¶
時大同之化不獨子子不獨親親何隔華戎務均安靖¶
洎皇道謝古帝徳慙皇猶尚綏懷不從征伐有占風覘¶
雨之客無越海踰山之師其後漢武膺圖志恢土宇西¶
通絶域北擊匈奴雖廣獲珍奇多斬首級而中國疲耗¶
殆至危亡是以俗號昇平君稱盛徳者咸指唐堯之代¶
不歸漢武之年其要功不成者復焉足比議惟陛下圖¶
之虔瓘竟無克獲之功尋遷右威衛大将軍以疾卒其¶
<pb:KR2a0026_WYG_103-4a>¶
後又以張嵩為安西都䕶以代虔瓘嵩身長七尺偉姿¶
儀初進士舉常以邊任自許及在安西務農重戰安西¶
府庫遂為充實十年轉太原尹卒官俄又以黄門侍郎¶
杜暹代嵩為安西都䕶¶
郭知運字逄時𤓰州常樂人壮勇善射頗有膽略初為¶
秦州三度府果毅以戰功累除左驍衛中郎将瀚海軍¶
經略使又轉檢校伊州刺史兼伊吾軍使開元二年春¶
副郭虔瓘破突厥於北庭以功封介休縣公加雲麾将¶
軍擢拜右武衛将軍其秋吐蕃入寇隴右掠監牧馬而¶
<pb:KR2a0026_WYG_103-4b>¶
去詔知運率衆擊之知運與薛訥王晙等掎角擊敗之¶
拜知運鄯州都督隴右諸軍節度大使四年冬突厥降¶
户阿悉爛&KR0932;跌思太等率衆反叛单于副都䕶張知運¶
為賊所執詔薛訥領兵討之叛賊至綏州界詔知運領¶
朔方兵募横擊之大破賊衆於黑山呼延谷賊捨甲仗¶
走六年知運又率兵入討吐蕃賊徒無備遂掩至九曲¶
獲鏁及甲馬犛牛等數萬計知運獻㨗遂分賜京文武¶
<pb:KR2a0026_WYG_103-5a>¶
五品已上清官及朝集使拜知運為兼鴻臚卿攝御史¶
中丞加封太原郡公八年六州胡康待賔等反詔知運¶
與王晙討平之拜左武衛大将軍授一子官賜金銀器¶
百事雜綵千叚九年卒於軍贈涼州都督錫米粟五百¶
斛絹帛五百叚仍令中書令張説為其碑文知運自居¶
西陲甚為蕃夷所惮其後王君㚟亦號勇将時人稱王¶
郭焉子英傑英乂英傑官至左衛将軍開元二十一年¶
幽州長史薛楚玉遣英傑及禆将吴克勤烏知義羅守¶
忠等率精騎萬人及降奚之衆以討契丹屯兵於榆闗¶
<pb:KR2a0026_WYG_103-5b>¶
之外契丹首領可突于引突厥之衆拒戰於都山之下¶
官軍不利知義守忠率麾下便道遁歸英傑與克勤逄¶
賊力戰皆沒于陣其下精鋭六千餘人仍與賊苦戰賊¶
以英傑之首示之竟不降盡為賊所殺英乂劒南西川¶
節度使自有傳¶
王君㚟𤓰州常樂人也初為郭知運别奏驍勇善騎射¶
以戰功累除右衛副率及知運為河西隴右節度使遷¶
<pb:KR2a0026_WYG_103-6a>¶
右羽林軍将軍判涼州都督事開元十六年冬吐蕃大¶
将悉諾邏率衆入寇大斗谷又移攻甘州焚燒市里而¶
去君㚟以其兵疲整士馬以掩其後㑹大雪賊徒凍死¶
者甚衆賊遂取積石軍西路而還君㚟令副使馬元慶¶
禆将車蒙追之不及君㚟先令人濳入賊境於歸路燒¶
草悉諾邏還至大非川将息甲牧馬而野草皆盡馬死¶
過半君㚟襲其後入至青海之西時海水冰合君㚟與¶
秦州都督張景順等率将士並乗冰而渡㑹悉諾邏已¶
度大非山輜重及疲兵尚在青海之側君㚟縱兵盡俘¶
<pb:KR2a0026_WYG_103-6b>¶
獲之及羊馬萬數君㚟以功遷右羽林軍大将軍攝御¶
史中丞依舊判涼州都督封晉昌伯拜其父夀為少府¶
監仍聽致仕上又嘗於廣逹樓引君㚟及妻夏氏設宴¶
賜以金帛夏氏亦有戰功故特賞之封為武威郡夫人¶
其冬吐蕃寇䧟𤓰州執刺史田仁獻及君㚟父夀殺掠¶
人户幷取軍資及倉糧又進攻玉門軍及常樂縣仍縱¶
僧徒使歸涼州謂君㚟曰將軍常欲以忠勇報國今日¶
<pb:KR2a0026_WYG_103-7a>¶
何不一戰君㚟聞父被執登陴西向哭竟不敢出兵初¶
涼州界有廻紇契苾思結渾四部落代為酋長君㚟微¶
時往來涼府為廻紇等所輕及君㚟為河西節度使迴¶
紇等怏怏恥在其麾下君㚟以法繩之廻紇等積怨宻¶
使人詣東都自陳枉状君㚟遽發驛奏廻紇部落難制¶
潛有叛謀上使中使往按問之迴紇等竟不得理由是¶
瀚海大都督迴紇承宗長流瀼州渾大得長流吉州賀¶
蘭都督契苾承眀長流藤州盧山都督思結歸國長流¶
瓊州右散騎常侍李令問特進契苾嵩以與廻紇等結¶
<pb:KR2a0026_WYG_103-7b>¶
婚貶令問為撫州别駕嵩連州别駕於是承宗之黨瀚¶
海州司馬䕶輸糺合黨與謀殺君㚟以復其怨㑹吐蕃¶
使間道往突厥君㚟率精騎往肅州掩之還至甘州南¶
鞏&KR1447;驛䕶輸伏兵突起奪君㚟旌節先殺其左右宋貞¶
剖其心云是其始謀也君㚟從數十人與賊力戰自朝¶
至晡左右盡死遂殺君㚟馱其屍以奔吐蕃追及之䕶¶
輸遂棄君㚟屍而走上甚痛惜之制贈特進荆州大都¶
<pb:KR2a0026_WYG_103-8a>¶
督給靈轝遞歸京師葬於京城之東官供䘮事仍令張¶
說為其碑文上自書石以寵異之吐蕃之宼𤓰州也分¶
遣副將莾布支攻常樂縣令賈師順嬰城固守及𤓰州¶
城䧟大将悉諾邏又盡引其衆乘勢以攻之數日不䧟¶
賊中有分得漢口為妻者其妻弟在常樂城中悉諾邏¶
使夜就城下詐為私見謂師順曰𤓰州已破吐蕃盡衆¶
來此豈有拒守之理小人妻弟在城情有所念明府何¶
不早降以全城中之衆師順荅曰漢法降賊者九族為¶
戮吾受國官爵祗可以死拒寇豈得背恩降賊悉諾邏¶
<pb:KR2a0026_WYG_103-8b>¶
知師順不降又攻城八日復令前使謂師順曰眀府既¶
不肯降吾衆欲還城中豈無財物以相贈耶師順請脫¶
士卒衣裳以為賂悉諾邏知城中無財帛夜燒死人收¶
營而去引衆毁𤓰州城師順遽開門收器械更修守備¶
吐蕃果使精騎廻襲而廵城知有備始去賈師順者岐¶
州人也以守城之功累遷鄯州都督隴右節度使入為¶
左領軍将軍病卒¶
<pb:KR2a0026_WYG_103-9a>¶
張守珪陜州河北人也初以戰功授平樂府别駕從郭¶
虔瓘於北庭鎮遣守珪率衆救援在路逄賊甚衆守珪¶
身先士卒與之苦戰斬首千餘級生擒賊率頡斤一人¶
開元初突厥又寇北庭虔瓘令守珪間道入京奏事守¶
珪因上書陳利害請引兵自蒲昌輪臺翼而擊之及賊¶
敗守珪以功特加游擊将軍再轉幽州良社府果毅守¶
珪儀形瓌壮善騎射性慷慨有節義時盧齊卿為幽州¶
刺史深禮遇之常共榻而坐謂曰足下數年外必節度¶
幽涼為國之良将方以子孫相託豈得以竂屬常禮相¶
<pb:KR2a0026_WYG_103-9b>¶
期耶守珪後累轉左金吾員外将軍為建康軍使十五¶
年吐蕃寇䧟𤓰州王君㚟死河西恟懼以守珪為𤓰州¶
刺史墨離軍使領餘衆修築州城板堞纔立賊又暴至¶
城下城中人相顧失色雖相率登陴略無守禦之意守¶
珪曰彼衆我寡又創痍之後不可以矢石相持須以權¶
道制之也乃於城上置酒作樂以㑹将士賊疑城中有¶
備竟不敢攻城而退守珪縱兵擊敗之於是修復廨宇¶
<pb:KR2a0026_WYG_103-10a>¶
收合流亡皆復舊業守珪以戰功加銀青光祿大夫仍¶
以𤓰州為都督府以守珪為都督𤓰州地多沙磧不宜¶
稼穡每年少雨以雪水溉田至是渠堰盡為賊所毁旣¶
地少林木難為修葺守珪設祭祈禱經宿而山水暴至¶
大漂材木塞澗而流直至城下守珪使取充堰於是水¶
道復舊州人刻石以紀其事眀年遷鄯州都督仍充隴¶
右節度二十一年轉幽州長史兼御史中丞營州都督¶
河北節度副大使俄又加河北採訪處置使先是契丹¶
及奚連年為邊患契丹衙官可突于驍勇有謀略頗為¶
<pb:KR2a0026_WYG_103-10b>¶
夷人所伏趙含章薛楚玉等前後為幽州長史竟不能¶
拒及守珪到官頻出擊之每戰皆㨗契丹首領屈刺與¶
可突于恐懼遣使詐降守珪察知其偽遣管記右衛騎¶
曹王悔詣其部落就謀之悔至屈刺帳賊徒初無降意¶
乃移其營帳漸向西北宻遣使引突厥将殺悔以叛㑹¶
契丹别帥李過折與可突于爭權不叶悔濳誘之斬屈¶
刺可突于盡誅其黨率餘衆以降守珪因出師次于紫¶
<pb:KR2a0026_WYG_103-11a>¶
蒙川大閲軍實讌賞将士傳屈刺可突于等首于東都¶
梟於天津橋之南詔封李過折為北平王使統其衆尋¶
為可突于餘黨所殺二十三年春守珪詣東都獻㨗會¶
籍田禮畢酺宴便為守珪飲至之禮上賦詩以褒羙之¶
遂拜守珪為輔國大将軍右羽林大将軍兼御史大夫¶
餘官並如故仍賜雜綵一千匹及金銀器物等與二子¶
官仍詔於幽州立碑以紀功賞二十六年守珪禆将趙¶
堪白真陁羅等假以守珪之命逼平盧軍使烏知義令¶
率騎邀叛奚餘衆於湟水之北将踐其禾稼知義初猶¶
<pb:KR2a0026_WYG_103-11b>¶
固辭真陁羅又詐稱詔命以迫之知義不得已而行及¶
逄賊初勝後敗守珪隱其敗状而妄奏克獲之功事頗¶
泄上令謁者牛仙童往按之守珪厚賂仙童遂附會其¶
事但歸罪於白真陁羅逼令自縊而死二十七年仙童¶
事露伏法守珪以舊功減罪左遷括州刺史到官無㡬¶
疽發背而卒弟守琦左驍衛将軍守瑜金吾将軍守珪¶
子獻誠守瑜子獻㳟守琦子獻甫三人皆為興元節度¶
<pb:KR2a0026_WYG_103-12a>¶
使各自有傳¶
牛仙客涇州鶉觚人也初為縣小吏縣令傅文静甚重¶
之文静後為隴右營田使引仙客叅預其事遂以軍功¶
累轉洮州司馬開元初王君㚟為河西節度使以仙客¶
為判官甚委信之時又有判官宋貞與仙客俱為腹心¶
之任及君㚟死宋貞亦為廻紇所殺仙客以不從獲免¶
俄而蕭嵩代君㚟為河西節度又以軍政委於仙客仙¶
客清勤不倦接待上下必以誠信及嵩入知政事數稱¶
薦之稍遷太僕少卿判涼州别駕事仍知節度留後事¶
<pb:KR2a0026_WYG_103-12b>¶
竟代嵩為河西節度使判涼州事歴太僕卿殿中監軍¶
使如故開元二十四年秋代信安王褘為朔方行軍大¶
總管右散騎常侍崔希逸代仙客知河西節度事初仙¶
客在河西節度時省用所積鉅萬希逸以其事奏聞上¶
令刑部員外郎張利貞馳傳往覆視之仙客所積倉庫¶
盈滿器械精勁皆如希逸之状上大恱以仙客為尚書¶
中書令張九齡執奏以為不可乃加實封二百户其年¶
<pb:KR2a0026_WYG_103-13a>¶
十一月九齡等罷知政事遂以仙客為工部尚書同中¶
書門下三品仍知門下事時有監察御史周子諒竊言¶
于御史大夫李適之曰牛仙客不才濫登相位大夫國¶
之懿親豈得坐觀其事適之遽奏子諒之言上大怒廷¶
詰之子諒辭窮於朝堂決配流瀼州行至藍田而死仙¶
客既居相位獨善其身唯諾而已所有錫賚皆緘封不¶
啓百司有所諮決仙客曰但依令式可也不敢措手裁¶
決眀年特封豳國公贈其父意為禮部尚書祖會為涇¶
州刺史俄又進拜侍中兼兵部尚書天寳年改易官名¶
<pb:KR2a0026_WYG_103-13b>¶
拜左相尚書如故其年七月卒年六十八内出絹一千¶
匹布五百端遣中使送至宅以賻之贈尚書左丞諡曰¶
貞簡初仙客為朔方軍使以姚崇孫閎為判官及知政¶
事閎累遷侍御史自云能通鬼道預知休咎仙客頗信¶
惑之及疾甚閎請為仙客祈禱在其門下遂逼仙客令¶
作遺表薦閎叔尚書右丞奕及兵部侍郎盧奐堪代己¶
閎為起草仙客時既危殆署字不成其妻因中使來弔¶
<pb:KR2a0026_WYG_103-14a>¶
以其表上𤣥宗覺而怒之左遷奕為永陽太守盧奐為¶
臨淄太守賜閎死¶
王忠嗣太原祁人也家于華州之鄭縣父海賔太子右¶
衛率豊安軍使太谷男以驍勇聞隴上開元二年七月¶
吐蕃入寇朝廷起薛訥攝左羽林将軍為隴右防禦使¶
率杜賔客郭知運王晙安思順以禦之以海賔為先鋒¶
及賊于渭州西界武階驛苦戰勝之殺獲甚衆諸将嫉¶
其功按兵不救海賔以衆寡不敵殁于陣大軍乘其勢¶
擊之斬首一萬七千級獲馬七萬五千匹羊牛十四萬¶
<pb:KR2a0026_WYG_103-14b>¶
頭𤣥宗聞而憐之詔贈左金吾大将軍忠嗣初名訓年¶
九歳以父死王事起復拜朝散大夫尚輦奉御賜名忠¶
嗣養於禁中累年肅宗在忠邸與之游處及長雄毅寡¶
言嚴重有武略𤣥宗以其兵家子與之論兵應對縱横¶
皆出意表𤣥宗謂之曰爾後必為良将十八年又贈其¶
父安西大都䕶其後遂從河西節度兵部尚書蕭嵩河¶
東副元帥信安王褘並引為兵馬使二十一年再轉左¶
<pb:KR2a0026_WYG_103-15a>¶
領軍衛郎将河西討擊副使左威衛将軍賜紫金魚袋¶
清源男兼檢校代州都督嘗短皇甫惟眀義弟王昱憾¶
焉遂為所䧟貶東陽府左果毅屬河西節度使杜希望¶
謀㧞新城或言忠嗣之材足以輯事必欲取勝非其人¶
不可希望即奏聞詔追忠嗣赴河西既下新城忠嗣之¶
功居多因授左威衛郎将專知行軍兵馬是秋吐蕃大¶
下報新城之役晨壓官軍衆寡不敵師人皆懼焉忠嗣¶
乃以所部䇿馬而前左右馳突當者無不辟易出而復¶
合殺數百人賊衆遂亂三軍翼而擊之吐蕃大敗以功¶
<pb:KR2a0026_WYG_103-15b>¶
最詔拜左金吾衛将軍同正員尋又兼左羽林軍上将¶
軍河東節度副使兼大同軍使二十八年以本官兼代¶
州都督攝御史大夫兼充河東節度又加雲麾将軍二¶
十九年代韋光乘為朔方節度使仍加權知河東節度¶
事其月以田仁琬充河東節度使忠嗣依舊朔方節度¶
天寳元年兼靈州都督是歳北伐與奚怒皆戰于桑乾¶
河三敗之大虜其衆耀武漠北髙㑹而旋時突厥葉䕶¶
<pb:KR2a0026_WYG_103-16a>¶
新有内難忠嗣盛兵磧口以威振之烏蘓米施可汗懼¶
而請降竟遷延不至忠嗣乃縱反間於拔悉宻與葛邏¶
祿迴紇三部落攻米施可汗走之忠嗣因出兵伐之取¶
其右廂而歸其西葉䕶及毗伽可敦男殺葛臘哆率其¶
部落千餘帳入朝因加左武衞大将軍眀年又再破怒¶
皆及突厥之衆自是塞外晏然虜不敢入天寳三載突¶
厥十姓拔悉宻葉等竟攻殺烏蘓米施可汗傳首京師¶
四載加攝御史大夫充河東節度採訪使五月進封清¶
源縣公忠嗣少以勇敢自負及居節将以持重安邊為¶
<pb:KR2a0026_WYG_103-16b>¶
務嘗謂人云國家昇平之時為将者在撫其衆而已吾¶
不欲疲中國之力以徼功名耳但訓練士馬缺則補之¶
有漆弓百五十斤嘗貯之袋中示無所用軍中皆日夜¶
思戰因多縱間諜以伺虜之隟時以奇兵襲之故士樂¶
為用師出必勝每軍出即各召本将付其兵器令給士¶
卒雖一弓一箭必書其名姓於上以記之軍罷却納若¶
遺失即驗其名罪之故人人自勸甲仗充牣矣四載又¶
<pb:KR2a0026_WYG_103-17a>¶
兼河東節度採訪使自朔方至雲中緣邊數千里當要¶
害地開拓舊城或自創制斥地各數百里自張仁亶之¶
後四十餘年忠嗣繼之北塞之人復罷戰矣五年正月¶
河隴以皇甫惟眀敗衂之後因忠嗣以持節充西平郡¶
太守判武威郡事充河西隴右節度使其月又權知朔¶
方河東節度使事忠嗣佩四将印控制萬里勁兵重鎮¶
皆歸掌握自國初已來未之有也尋遷鴻臚卿餘如故¶
又加金紫光祿大夫仍授一子五品官後頻戰青海積¶
石皆大剋㨗尋又伐吐谷渾於墨離虜其全國而歸初¶
<pb:KR2a0026_WYG_103-17b>¶
忠嗣在河東朔方日乆備諳邊事得士卒心及至河隴¶
頗不習其物情又以功名富貴自處望減於往日矣其¶
載四月固譲朔方河東節度許之𤣥宗方事石堡城詔¶
問以攻取之略忠嗣奏云石堡險固吐蕃舉國而守之¶
若頓兵堅城之下必死者數萬然後事可圖也臣恐所¶
得不如所失請休兵秣馬觀釁而取之計之上者𤣥宗¶
因不快李林甫尤忌忠嗣日求其過六載會董延光獻¶
<pb:KR2a0026_WYG_103-18a>¶
䇿請下石堡城詔忠嗣分兵應接之忠嗣僶俛而從延¶
光不悅河西兵馬使李光弼危之遽而入告将及於庭¶
忠嗣曰李将軍有何事乎光弼進而言曰請議軍忠嗣¶
曰何也對曰向者大夫以士卒為心有拒董延光之色¶
雖曰受詔實奪其謀何者大夫以數萬衆付之而不懸¶
重賞則何以賈三軍之勇乎大夫財帛盈庫何惜數萬¶
叚之賞以杜其讒口乎彼如不捷歸罪於大夫矣忠嗣¶
曰李将軍忠嗣計已決矣平生始望豈及貴乎今爭一¶
城得之未制於敵不得之未害於國忠嗣豈以數萬人¶
<pb:KR2a0026_WYG_103-18b>¶
之命易一官哉假如明主見責豈失一金吾羽林将軍¶
歸朝宿衛乎其次豈失一黔中上佐乎此所甘心也雖¶
然公實愛我光弼謝曰向者恐累大夫敢以哀告大夫¶
能行古人之事非光弼所及也遂趨而出及延光過期¶
不剋訴忠嗣緩師故師出無功李林甫又令濟陽别駕¶
魏林告忠嗣稱徃任朔州刺史忠嗣為河東節度云早¶
與忠王同養宮中我欲尊奉太子𤣥宗大怒因徴入朝¶
<pb:KR2a0026_WYG_103-19a>¶
令三司推訊之㡬䧟極刑㑹哥舒翰代忠嗣為隴右節¶
度特承恩顧因奏忠嗣之枉詞甚懇切請以己官爵贖¶
罪𤣥宗怒稍觧十一月貶漢陽太守七載量移漢東郡¶
太守眀年暴卒年四十五子震天寳中秘書丞其後哥¶
舒翰大舉兵伐石堡城㧞之死者太半竟如忠嗣之言¶
當代稱為名將先是忠嗣之在朔方也每至互市時即¶
髙估馬價以誘之諸蕃聞之競來求市來輒買之故蕃¶
馬益少而漢軍益壮及至河隴又奏請徙朔方河東戎¶
馬九千匹以實之其軍又壮迄于天寳末戰馬蕃息寳¶
<pb:KR2a0026_WYG_103-19b>¶
應元年追贈兵部尚書¶
史臣曰郭虔瓘郭知運王君㚟張守珪牛仙客王忠嗣¶
立功邉域為世虎臣班超傅介子之流也然虔瓘以萬¶
人征西請給公乘熟食可謂謀之不臧矣君㚟以父執¶
登陴兵竟不出此則不知門外之事義斷恩也守珪以¶
至誠感神取材成堰與夫耿㳟拜井有何異焉仙客爰¶
自方隅驟登廊廟顯招物議獨善其身蓋才有不周昧¶
<pb:KR2a0026_WYG_103-20a>¶
於陳力就列忠嗣因青蠅之㸃㡬危其身讒人之言誠¶
可畏也¶
贊曰隴山之西幽陵之北爰有戎夷世為殘賊二郭二¶
王守珪仙客禦宼之功存乎方䇿¶
　舊唐書卷一百三¶
<pb:KR2a0026_WYG_103-20b>¶
