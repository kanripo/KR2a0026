# -*- mode: mandoku-view -*-
#+TITLE: 舊唐書
#+DATE: 2018-03-31 09:03:16.559944
#+PROPERTY: ID KR2a0026
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷一百五
<pb:KR2a0026_WYG_105-1a>¶
欽定四庫全書¶
　舊唐書卷一百五¶
後晉司空同中書門下平章事劉　昫撰¶
¶
　列傳第五十五¶
¶
宇文融　韋堅　　楊慎矜　王鉷¶
¶
宇文融京兆萬年人隋禮部尚書平昌公㢸之𤣥孫也¶
祖節貞觀中為尚書右丞眀習法令以幹局見稱時江¶
夏王道宗嘗以私事託於節節遂奏之太宗太悦賜絹¶
二百匹仍勞之曰朕所以不置左右僕射者正以卿在¶
<pb:KR2a0026_WYG_105-1b>¶
省耳永徽初累遷黄門侍郎同中書門下三品代于志¶
寧為侍中坐房遺愛事配流桂州而卒父嶠萊州長史¶
融開元初累轉富平主簿眀辯有吏幹源乾曜孟温相¶
次為京兆尹皆厚禮之俄拜監察御史時天下户口逃¶
亡免役多偽濫朝廷深以為患融乃陳便宜奏請撿察¶
偽濫搜括逃户𤣥宗納其言因令融充使推勾無幾獲¶
偽濫及諸免役甚衆特加朝散大夫再遷兵部員外郎¶
<pb:KR2a0026_WYG_105-2a>¶
兼侍御史融於是奏置勸農判官十人並攝御史分往¶
天下所在檢括田疇招擕户口其新附客户則免其六¶
年賦調但輕税入官議者頗以為擾人不便陽翟尉皇¶
甫憬上疏曰臣聞智者千慮或有一失愚夫千計亦有¶
一得且無益之事繁則不急之務衆不急之務衆則數¶
役數役則人疲人疲則無聊生矣是以太上務徳以静¶
為本其次化之以安為上但責其疆界嚴之隄防山水¶
之餘即為見地何必聚人阡陌親遣括量故奪農時遂¶
令受弊又應出使之輩未識大體所由殊不知陛下愛¶
<pb:KR2a0026_WYG_105-2b>¶
人至深務以句剥為計州縣懼罪據牒即徵逃亡之家¶
隣保代出隣保不濟又便更輸急之則都不謀生緩之¶
則慮法交及臣恐逃逸徔此更深至如澄流在源止沸¶
由火不可不慎今之具寮向逾萬數蠶食府庫侵害黎¶
人國絶數載之儲家無經月之畜雖其厚税亦不可供¶
户口逃亡莫不由此縦使伊臯申術管晏陳謀豈息兹¶
弊若以此給将何以堪雖東海南山盡為粟帛亦恐不¶
<pb:KR2a0026_WYG_105-3a>¶
足豈括田税客能周給也左拾遺楊相如上書咸陳括¶
客為不便上方委任融侍中源乾曜及中書舍人陸堅¶
皆賛成其事乃貶璟為盈川尉於是諸道括得客户凡¶
八十餘萬田亦稱是州縣希融㫖意務於獲多皆虛張¶
其數亦有以實户為客者嵗終徴得客户錢數百萬融¶
由是擢拜御史中丞言事者猶稱括客損居人上令集¶
百寮於尚書省議公卿已下懼融恩勢皆雷同不敢有¶
異詞唯户部侍郎楊瑒獨建議以括客不利居人徴籍¶
外田税使百姓困弊所得不補所失無㡬瑒出為外職¶
<pb:KR2a0026_WYG_105-3b>¶
融乃馳𫝊廵歴天下事無大小先牒上勸農使而後申¶
中書省司亦待融指撝而後決斷融之所至必招集老¶
幼宣上恩命百姓感其心至有流淚稱父母者融使還¶
具奏乃下制曰人惟邦本本固邦寧必在安人方能固¶
本永言理道實獲朕心思所以康濟黎庶寵綏華夏上¶
副宗廟乾坤之寄下答㝢縣貢獻之勤何嘗不夜分輟¶
寝日旰忘食然後以眇𦕈之身當四海之貴雖則長想¶
<pb:KR2a0026_WYG_105-4a>¶
遐邇不可家至日見至于宣布政教安輯逋亡言念再¶
三其勤至矣莫副朕命實用恧焉當扆永懐静言厥緒¶
豈人流自久招諭不還上情靡通于下衆心㒺逹於上¶
求之眀發想見其人當属括地使宇文融謁見于延英¶
殿朕以人必土著因議逃亡嘉其忠讜堪任以事乃授¶
其田户紀綱兼委之州縣釐革便令充使奉以安人遂¶
能恤我黎元克将朕命發自夏首及於嵗終廵按所及¶
歸首百萬仍聞宣制之日老㓜欣躍惟令是徔多流淚¶
以感朕心咸吐誠以荷王命猶恐朕之薄徳未孚于人¶
<pb:KR2a0026_WYG_105-4b>¶
撫字安存更冀良筭遂命百司長吏方州岳牧僉議廟¶
堂廣徴異見羣詞盈於札翰環省彌于旬日庶廣朕意¶
豈以為勞稽衆考言謂斯折衷欲人必信期於令行凡¶
爾司存勉以遵守夫食為人天富而後教經敎彛體前¶
哲至言故平糴行於昔王義倉加於近代所以存九年¶
之蓄収上中之斂穰賤則農不傷財災饉則時無菜色¶
救人活國其利博㢤今流户大来玉田載理敖庾之務¶
<pb:KR2a0026_WYG_105-5a>¶
寤寐所懐其客户所税錢宜均充所在常平倉用仍許¶
預付價直任粟麥兼貯并舊常平錢粟並委本道判官¶
句當處置使斂散及時務以矜恤且分災恤患州黨之¶
常情損餘濟闕親隣之善貸故木鐸云徇里胥均功夜¶
績相從齊俗以贍今陽和布澤丁壮就田言念鰥惸事¶
資拯助宜委使司與州縣商量觀作農社貧富相恤耕¶
耘以時仍每至雨澤之後種穫忙月州縣常務一切停¶
減使趨時急於備宼尺璧賤於寸隂是則天無虛施人¶
無遺力又政在經逺功惟久著今逃亡初復居業未康¶
<pb:KR2a0026_WYG_105-5b>¶
循逃户及籍外剩田猶宜勞徕理資存撫其十道分判¶
官三五年内使就厥功令有終始當道覆屯及湏推劾¶
並以委之不湏廣差餘使示専其事不擾于人政術有¶
能必行賞罰其已奏復業歸首句當州縣每季一申不¶
湏挾名致有勞擾其歸首户各令新首處與本貫計㑹¶
年户色役勿欺隠及其兩處徵科宣布天下使眀知朕¶
意中書令張説素惡融之為人又患其權重融之所奏¶
<pb:KR2a0026_WYG_105-6a>¶
多建議争之融揣其意先事圖之中書舍人張九齡言¶
於説曰宇文融承恩用事辯給多詞不可不備也説曰¶
此狗鼠輩焉能為事融尋兼户部侍郎徔東封還又宻¶
陳意見分吏部為十銓典選事所奏又為説所抑融乃¶
與御史大夫崔隠甫連名劾説廷奏其状説由是罷知¶
政事融恐説復用為己患數譛毁之上惡其朋黨尋岀¶
融為魏州刺史俄轉汴州刺史又上表請用禹貢九河¶
舊道開稻田以利人并廻易陸運本錢官収其利雖興¶
役不息而事多不就十六年復入為鴻臚卿兼户部侍¶
<pb:KR2a0026_WYG_105-6b>¶
郎眀年拜黄門侍郎與裴光庭並兼同中書門下平章¶
事融既居相位欲以天下為己任謂人曰使吾居此數¶
月庶令海内無事矣於是薦宋璟為右丞相裴耀卿為¶
户部侍郎許景先為工部侍郎甚允朝廷之望然性躁¶
急多言又引賔客故人晨夕飲謔由是為時論所譏時¶
禮部尚書信安王褘為朔方節度使殿中侍御史李宙¶
驛召将下獄褘既申訴得理融坐阿黨李宙出為汝州¶
<pb:KR2a0026_WYG_105-7a>¶
刺史在相凡百日而罷裴光庭時兼御史大夫又彈融¶
交遊朋黨及男受𧷢等事貶昭州平樂尉在嶺外嵗餘¶
司農少卿蒋岑舉奏融在汴州廻造舩脚隠沒鉅萬給¶
事中馮紹烈又深文案其事實融於是配流巖州地既¶
瘴毒憂恚發疾遂詣廣府将停留未還都督耿仁忠謂¶
融曰眀公負朝廷深譴以至於此更欲故犯嚴命淹留¶
他境仁忠見累誠所甘心亦恐朝廷知眀公在此必不¶
相容也融遽還卒于路上聞之思其舊恩贈台州刺史¶
韋堅京兆萬年人父元珪先天中銀青光禄大夫開元¶
<pb:KR2a0026_WYG_105-7b>¶
初兗州刺史堅姊為贈恵宣太子妃堅妻又楚國公姜¶
皎女堅姊又為皇太子妃中外榮盛故早從官叙二十¶
五年為長安令以幹濟聞與中貴人善探候主意見宇¶
文融楊慎矜父子以句剥財物争行進奉而致恩顧堅¶
乃以轉運江淮租賦所在置吏督察以裨國之倉廪嵗¶
益鉅萬𤣥宗以為能天寳元年三月擢為陜郡太守水¶
陸轉運使自西漢及隋有運渠自闗門西抵長安以通¶
<pb:KR2a0026_WYG_105-8a>¶
山東租賦奏請於咸陽擁渭水作興成堰截灞滻水傍¶
渭東注至闗西永豐倉下與渭合於長安城東九里長¶
樂坡下滻水之上架苑墻東面有望春樓樓下穿廣運¶
潭以通舟楫二年而成堅預於東京汴宋取小斛底舩¶
三二百隻置於潭側其舩皆署牌表之若廣陵郡舩即¶
於栿背上堆積廣陵所出錦鏡銅器海味丹陽郡舩即¶
京口綾衫叚晉陵郡舩即折造官端綾繡㑹稽郡船即¶
銅器羅吴綾綘紗南海郡舩即瑇瑁真珠象牙沉香豫¶
章郡舩即名瓷酒器茶釜茶鐺茶椀宣城郡舩即空青¶
<pb:KR2a0026_WYG_105-8b>¶
石緑筆黄連始安郡舩即蕉葛蚺虵膽翡翠舩中皆有¶
米吴郡即三破糯米方文綾凡數十郡駕舩人皆大笠¶
子寛袖衫芒屨如吴楚之制先是人間戱唱歌詞云得¶
(丁紇反)体(都董反)紇那也紇囊得体耶潭裏舩車閙揚州銅¶
器多三郎當殿坐看唱得体歌至開元二十九年田同¶
秀上言見𤣥元皇帝云有寶符在陜州桃林縣古闗令¶
尹喜宅發中使求而得之以為殊祥改桃林為靈寳縣¶
<pb:KR2a0026_WYG_105-9a>¶
及此潭成陜縣尉崔成甫以堅為陜郡太守鑿成新潭¶
又致揚州銅器翻出此詞廣集兩縣官使婦人唱之言¶
得寶𢎞農野𢎞農得寶那潭裏舩車閙楊州銅器多三¶
郎當殿坐看唱得寶歌成甫又作歌詞十首白衣缺胯¶
緑衫錦半臂偏袒膊紅羅抹額於第一舩作號頭唱之¶
和者婦人一百人皆鮮服靚糚齊聲接影鼓笛胡部以¶
應之餘舩洽進至樓下連檣彌亘數里觀者山積京城¶
百姓多不識驛馬舩檣竿人人駭視堅跪上諸郡輕貨¶
又上百牙盤食府縣進奏教坊出樂迭奏𤣥宗歡悦下¶
<pb:KR2a0026_WYG_105-9b>¶
詔𠡠曰古之善政者貴於足食欲求富國者必先利人¶
朕闗輔之間尤資殷贍比来轉輸未免艱辛故置此潭¶
以通漕運萬代之利一朝而成将允叶於永圖豈茍求¶
於縦觀其陜郡太守韋堅始終檢校夙夜勤勞賞以懋¶
功則惟常典宜特與三品仍改授一子三品京官兼太¶
守判官等並即量與改轉其専知檢校始末不(闕)潭所¶
者并孔目官及至典選日優與處分仍委韋堅具名録¶
<pb:KR2a0026_WYG_105-10a>¶
奏應役人夫等雖各酬傭直終使役日多並放今年地¶
税且唘鑿功畢舟檝已通既涉逺途又能先至永言觀¶
勵稍宜甄奨其押運綱各賜一中上考準前録奏舩夫¶
等宜共賜錢二千貫以充宴樂外郡進上物賜貴戚朝¶
官賜名廣運潭時堅姊故恵宣太子妃亦出寳物供樓¶
上鋪設進食竟日而罷李林甫以堅姜氏壻甚狎之至¶
是懼其詭計求進承恩日深堅又與李適之善益怒之¶
恐入為相乃與腹心構成其罪四月進銀青光禄大夫¶
左散騎常侍陜郡太守水陸轉運使句當縁河及江淮¶
<pb:KR2a0026_WYG_105-10b>¶
南租庸轉運處置使並如故又以判官元撝豆盧友除¶
監察御史三年正月堅又加兼御史中丞封韋城男九¶
月拜守刑部尚書奪諸使以楊慎矜代之五載正月望¶
夜堅與河西節度鴻臚卿皇甫惟眀夜遊同過景龍觀¶
道士房為林甫所發以堅戚里不合與節将狎暱是構¶
謀規立太子𤣥宗惑其言遽貶堅為晉雲太守惟眀為¶
播川大守尋發使殺惟明於黔中籍其資財六月又貶¶
<pb:KR2a0026_WYG_105-11a>¶
堅為江夏員外别駕又構堅與李適之善貶適之為宜¶
春太守七月堅又長流嶺南臨封郡堅弟将作少匠蘭¶
鄠縣令冰兵部員外郎芝堅男河南府户曹諒並逺貶¶
至十月使監察御史羅希奭逐而殺之諸弟及男諒並¶
死堅妻姜氏林甫以其久遭輕賤特放還本宗倉部員¶
外郎鄭章貶南豐丞殿中侍御史鄭欽説貶夜郎尉監¶
察御史豆盧友貶富水尉監察御史楊恵貶巴東尉連¶
累者數十人又𠡠嗣薛王琄夷陵郡員外别駕長任其¶
母随男任女壻新貶巴陵太守盧㓜林長流合浦郡肅¶
<pb:KR2a0026_WYG_105-11b>¶
宗時為皇太子恐懼上表稱與新婦離絶七載嗣薛王¶
琄停仍於夜郎郡安置其母亦勒随男堅貶黜後林甫¶
諷所司發使於江淮東京縁河轉運使恣求堅之罪以¶
聞因之綱典舩夫溢於牢獄郡縣徴剥不止隣伍盡成¶
裸形死於公府林甫死乃停¶
楊慎矜隋煬帝𤣥孫也曾祖隋齊王暕祖正道大業末¶
随宇文化及至河北為竇建徳所破因與其祖母蕭皇¶
<pb:KR2a0026_WYG_105-12a>¶
后入于建徳軍建徳送于突厥處羅可汗牙貞觀初李¶
靖擊破頡利可汗胡酋康蘇宻以蕭后及正道歸授尚¶
衣奉御父隆禮長安中天官郎中神龍後歴洛梁&KR0632;汾¶
懐五州刺史皆以清嚴能檢察人吏絶於欺隠聞景雲¶
中以名犯𤣥宗上字改為崇禮開元初擢為太府少卿¶
雖錢帛充物丈尺間皆躬自省閱時議以為前後為太¶
府者無與為比擢拜太府卿加銀青光禄大夫進封𢎞¶
農郡公在職二十年公清如一年九十餘授户部尚書¶
致仕時太平且久御府財物山積以為經楊卿者無不¶
<pb:KR2a0026_WYG_105-12b>¶
精好每嵗句剥省便出錢數百萬貫慎矜沉毅有材幹¶
任氣尚朋執初為汝陽令有能名崇禮罷太府𤣥宗訪¶
其子堪委其父任者宰臣以慎餘慎矜慎名三人皆勤¶
恪清白有父風而慎矜為其最因拜監察御史知太府¶
出納慎餘先為司農丞除太子舍人監京倉尋丁父憂¶
二十六年服闋累遷侍御史仍知太府出納慎名授大¶
理評事攝監察御史充都含嘉倉出納使甚承恩顧慎¶
<pb:KR2a0026_WYG_105-13a>¶
矜於諸州納物者有水漬傷破及色下者皆令本州徴¶
折估錢轉市輕貨州縣徴調不絶於嵗月矣在臺數年¶
又専知雜事風格甚髙天寶二年遷權判御史中丞充¶
京畿採訪使知太府出納使並如故時右相李林甫握¶
權慎矜以遷拜不由其門懼不敢居其任固讓之因除¶
諫議大夫兼侍御史仍依舊知太府出納以鴻臚少卿¶
蕭諒為御史中丞諒至臺無所撝讓頗不相能竟出為¶
陜郡太守林甫以慎矜屈於己復擢為御史中丞仍充¶
諸道鑄錢使餘如故時散騎常侍陜郡太守韋堅兼御¶
<pb:KR2a0026_WYG_105-13b>¶
史中丞為水陸漕運使權傾宰相侍御史王鉷推堅獄¶
慎矜引身中立以候望鉷恨之林甫亦憾焉慎矜與鉷¶
父瑨中外兄弟鉷即表姪少相狎鉷入臺慎矜為臺端¶
亦有推引及鉷遷中丞雖與鉷同列每呼為王鉷鉷恃¶
與林甫善漸不平之五載慎矜遷户部侍郎中丞使如¶
故林甫見慎矜受主恩心嫉之又知王鉷於慎矜有間¶
又誘而㗖之鉷乃伺其隙以䧟之慎矜奪鉷職田背詈¶
<pb:KR2a0026_WYG_105-14a>¶
鉷詆其母氏鉷不堪其辱慎矜性疎快素昵於鉷嘗話¶
讖書於鉷又與還俗僧史敬忠游處敬忠有學業鉷與¶
林甫構成其罪云慎矜是隋家子孫心規克復隋室故¶
蓄異書與凶人来往而説國家休咎時天寶六載十一¶
月𤣥宗在華清宫林甫令人發之𤣥宗震怒繫之於尚¶
書省詔刑部尚書蕭隠之大理卿李道邃少卿楊璹侍¶
御史楊釗殿中侍御史盧&KR0599;同鞫之又使京兆士曹吉¶
温往東京収慎矜兄少府少監慎餘弟洛陽令慎名等¶
雜訊之又令温於汝州捕史敬忠獲之便赴行在所先¶
<pb:KR2a0026_WYG_105-14b>¶
令盧鉉収太府少卿張瑄於㑹昌驛繫而推之瑄不肯¶
荅辯鉉百端拷訊不得乃令不良枷瑄以手力絆其足¶
以木按其足間其枷柄向前挽其身長校數尺腰細¶
欲絶眼鼻皆血出謂之驢駒㧞撅瑄竟不肯荅又使鉉¶
與御史崔器入城搜慎矜宅無所得拷其小妻韓珠團¶
乃在竪櫃上作一闇凾盛讖書等鉉於袖中出而納之¶
詬以示慎矜慎矜曰他日不見今乃来是命也吾死矣¶
<pb:KR2a0026_WYG_105-15a>¶
及温以敬忠至戲水驛東十餘里使証説之若至温湯¶
即求首陳不可得矣去温湯十餘里敬忠乞紙筆於桑¶
樹下具吐之比見慎矜敬忠證之慎矜皆引實二十五¶
日詔楊慎矜慎餘慎名並賜自盡史敬忠決重杖一百¶
鮮于賁范滔並決重杖配流逺郡慎矜外甥前通事舍¶
人辛景湊決杖配流義陽郡司馬嗣虢王巨與敬忠相¶
識觧官於南賓郡安置太府少卿張瑄決六十長流嶺¶
南臨封郡亦死於流所慎矜兄弟并史敬忠荘宅官収¶
以男女配流嶺南諸郡其張瑄万俟承暉鮮于賁等凖¶
<pb:KR2a0026_WYG_105-15b>¶
此配流乃使監察御史顔真卿送𠡠至東京殿中侍御¶
史崔㝢引慎名令河南法曹張萬頃宣𠡠示之慎名見¶
慎矜賜自盡初尚撫膺及聞慎餘及身皆爾遂止及宣¶
𠡠了慎名曰今奉聖恩不敢稽留晷刻但以寡姊老年¶
請作數行書以别之㝢揖真卿真卿許之慎名神色不¶
變入房中作書曰拙於謀運不能静退兄弟并命唯姊¶
尚存老年孤煢何以堪此書後又數條事又宅中作一¶
<pb:KR2a0026_WYG_105-16a>¶
板池池中魚一皆放之遂縊而死監察御史平冽齎𠡠¶
至大理寺慎餘聞死合掌指天而縊初慎矜至温湯正¶
食忽見一鬼物長丈餘朱衣冠幘立於門扇後慎矜叱¶
之良久不滅以熱羮投乃滅無何下獄死兄弟甚友愛¶
事寡姊如母皆偉儀形風韻髙朗愛客喜飲籍甚於時¶
慎名嘗覽鏡見其鬚面神彩有過於人覆鏡歎惋曰吾¶
兄弟三人盡長六尺餘有如此貎如此材而見容當代¶
以期全難矣何不使我少體弱耶竟如其言¶
王鉷太原祁人也祖方翼夏州都督為時名将生㺿瑨¶
<pb:KR2a0026_WYG_105-16b>¶
珣㺿瑨開元初並歴中書舍人珣兵部侍郎秘書監鉷¶
即瑨之孽子開元十年為鄠縣尉京兆尹稻田判官二¶
十四年再遷監察御史二十九年累除户部員外郎常¶
兼御史天寶二年充京和市和糴使遷户部郎中三載¶
長安令栁升以賄敗初韓朝宗為京兆尹引升為京令¶
朝宗又于終南山下為茍家觜買山居欲以避世亂𤣥¶
宗怒𠡠鉷推之朝宗自髙平太守貶為吴興别駕又加¶
<pb:KR2a0026_WYG_105-17a>¶
鉷長春宫使四載加句户口色役使又遷御史中丞兼¶
充京畿採訪使五載又為京畿闗内道黜陟使又兼充¶
闗内採訪使時右相李林甫怙權用事志謀不利於東¶
儲以除不附己者而鉷有吏幹倚之轉深以為己用既¶
為户口色役使時有𠡠給百姓一年復鉷即奏徴其脚¶
錢廣張其數又市輕貨乃甚於不放輸納物者有浸漬¶
折估皆下本郡徴納又𠡠本郡髙户為租庸脚士皆破¶
其家産彌年不了恣行割剝以媚於時人用嗟怨古制¶
天子六官皆有品秩髙下其俸物因有等差唐法㳂於¶
<pb:KR2a0026_WYG_105-17b>¶
周隋妃嬪宫官位有尊卑亦随其品而給授以供衣服¶
鈆粉之費以奉於宸極𤣥宗在位多載妃御承恩多賞¶
賜不欲頻於左右藏取之鉷探㫖意嵗進錢寶百億萬¶
便貯於内庫以恣主恩錫賚鉷云此是常年額外物非¶
征税物𤣥宗以為鉷有富國之術利於王用益厚待之¶
丁嫡母憂起復舊職使如故七載又加檢察内作事遷¶
户部侍郎仍兼御史中丞賜紫金魚袋八載兼充閑厩¶
<pb:KR2a0026_WYG_105-18a>¶
使及苑内營田五坊宫苑等使隴右羣牧都支度營田¶
使餘並如故太白山人李渾言于金星洞見老人云有¶
玉版石記符聖上長生久視𤣥宗令鉷入山洞求而得¶
之因上尊號加鉷銀青光禄大夫都知總監及栽接等¶
使九載五月兼京兆尹使並如故鉷威權轉盛兼二十¶
餘使近宅為使院文案堆積胥吏求押一字即累日不¶
遂中使賜遺不絶於門雖晉公林甫亦畏避之林甫子¶
岫為将作監供奉禁中鉷子準衛尉少卿亦鬬鷄供奉¶
每謔岫岫常下之萬年尉韋黄裳長安尉賈季隣常於¶
<pb:KR2a0026_WYG_105-18b>¶
㕔事貯錢數百繩名倡珍饌常有備擬以候準所適又¶
於宅側自有追歡之所鉷與弟户部郎中銲召術士任¶
海川遊其門問其相命言有王否海川震懼潜匿不出¶
鉷懼洩其事令逐之至馮翊郡得誣以他事杖殺之定¶
安公主男韋㑹任王府司馬聞之話於私庭乃被侍兒¶
説於傭保者或有憾於㑹告於鉷鉷遣賈季隣収於長¶
安獄入夜縊之眀辰載屍還其家㑹皇堂外甥同産兄¶
<pb:KR2a0026_WYG_105-19a>¶
王繇尚永穆公主而惕息不敢言十載封太原縣公又¶
兼殿中監十一載四月銲與故鴻臚少卿邢璹子縡情¶
宻累年縡潜構逆謀引右龍武軍萬騎刻取十一月殺¶
龍武将軍因燒諸城門及市分數百人殺楊國忠及右¶
相李林甫左相陳希烈等先期二日事發𤣥宗臨朝召¶
鉷上於玉案前過状與鉷鉷好奕棊縡善棊鉷因銲與¶
之交故至是意銲在縡處金城坊宻召之日晏始令捕¶
賊官捕之萬年尉薛榮光長安尉賈季隣等捕之逢銲¶
於化度寺門季隣為鉷所引用為赤尉銲謂之曰我與¶
<pb:KR2a0026_WYG_105-19b>¶
邢縡故舊縡今反恐事急妄相引請足下勿受其言榮¶
先等至縡門縡等十餘人持弓刃突出榮先等遂與格¶
戰季隣以銲語白鉷鉷謂之曰我弟何得與之有謀乎¶
鉷與國忠共討逐縡縡下人曰勿損大夫人國忠為劒¶
南節度使有随身官以白國忠曰賊有號不可戰湏臾¶
驃騎大将軍内侍髙力士領飛龍小兒甲騎四百人討¶
之縡為亂兵所斬擒其黨善射人韋瑶等以獻國忠以¶
<pb:KR2a0026_WYG_105-20a>¶
白𤣥宗𤣥宗以鉷委任深必不與之知情鉷與銲别生¶
嫉其富貴故欲䧟鉷耳遂特原銲不問然意欲鉷請罪¶
之上宻令國忠諷之國忠不敢洩上意諷鉷曰且主上¶
眷大夫深今日大夫湏割慈存門户但抗疏請罪郎中¶
郎中亦未必至極刑大夫必存何如併命鉷俛首久曰¶
小弟先人餘愛平昔頻有處分義不欲捨之而謀存乃¶
進状十二日鉷入朝左相陳希烈言語侵之鉷恨之憤¶
訴言氣頗髙鉷朝廻於中書侍郎㕔修表令人進状門¶
司已不納矣湏臾𠡠希烈推之鉷以表示宰相林甫曰¶
<pb:KR2a0026_WYG_105-20b>¶
大夫後之矣遂不許俄銲至國忠問大夫知否銲未及¶
應侍御史裴冕恐銲引之冕叱詈之曰足下為臣不忠¶
為弟不義聖上以大夫之故以足下為户部郎中又加¶
五品恩亦厚矣大夫豈知縡事乎國忠愕然謂銲曰實¶
知即不可隠不知亦不可妄引銲方曰七兄不知季隣¶
證其罪及日暮奏之銲決杖死於朝堂賜鉷自盡於三¶
衛厨眀日移於資聖寺廊下裴冕言於國忠令歸宅權¶
<pb:KR2a0026_WYG_105-21a>¶
斂之又請令妻女送墓所國忠義而許之令鉷判官齊¶
竒營䕶之男準除名長流嶺南承化郡備長流珠崖郡¶
至故驛殺之妻薛氏及在室女並流初鉷與御史中丞¶
户部侍郎楊慎矜親且情厚頗為汲引及貴盛争權鉷¶
附於李林甫為所誘䧟慎矜家經五年而鉷至赤族豈¶
天道歟¶
史臣曰夫姧佞之輩惟事悦人聚斂之臣無非害物賈¶
禍招怨敗國喪身罕不由斯道也君人者中智已降亦¶
心縁利動言為甘聞志雖慕於聖明情不勝於嗜欲徒¶
<pb:KR2a0026_WYG_105-21b>¶
有賢佐無如之何所以禮經戒其勿蓄宇文融韋堅楊¶
慎矜王鉷皆開元之倖人也或以括户取媚或以漕運¶
承恩或以聚貨得權或以剥下獲寵負勢自用人莫敢¶
違張説李林甫手握大權承主恩顧尚遭凌擯以身下¶
之他人即可知也然天道惡盈器滿則覆終雖不令其¶
弊已多良可痛也宋璟裴耀卿許景先獲居重任因融¶
薦之此亦有鳯之一毛也𤣥宗以聖哲之姿處髙明之¶
<pb:KR2a0026_WYG_105-22a>¶
位未免此累或承之羞後之帝王得不深鑑¶
賛曰財能域人聚則民㪚如何帝王志求餘羡融堅矜¶
鉷因利乘便以徼寵榮宜招後患¶
　舊唐書卷一百五¶
<pb:KR2a0026_WYG_105-22b>¶
<pb:KR2a0026_WYG_105-23a>¶
　舊唐書卷一百五考證¶
楊慎矜𫝊太府少卿張瑄決六十長流嶺南○新書瑄¶
　與慎矜同賜死¶
王鉷𫝊祖方翼為時名将生㺿○沈炳震曰按王方翼¶
　𫝊作子珤新書作子璵¶
　舊唐書卷一百五考證¶
<pb:KR2a0026_WYG_105-23b>¶
