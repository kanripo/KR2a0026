# -*- mode: mandoku-view -*-
#+TITLE: 舊唐書
#+DATE: 2018-03-31 09:03:19.206513
#+PROPERTY: ID KR2a0026
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷一百七
<pb:KR2a0026_WYG_107-1a>¶
欽定四庫全書¶
　舊唐書卷一百七¶
後晉司空同中書門下平章事劉　昫撰¶
¶
　列傳第五十七¶
　玄宗諸子¶
¶
靖徳太子琮　庶人瑛　　　棣王琰¶
¶
¶
庶人瑶　　　靖恭太子琬　庶人琚¶
¶
¶
夏悼王一　　儀王璲　　　潁王璬¶
¶
<pb:KR2a0026_WYG_107-1b>¶
懐哀王敏　　永王璘　　　夀王瑁¶
¶
¶
延王玢　　　盛王琦　　　濟王環¶
¶
¶
信王瑝　　　義王玭　　　陳王珪¶
¶
¶
豐王珙　　　恒王瑱　　　涼王璿¶
¶
¶
汴哀王璥¶
¶
玄宗三十子元獻楊皇后生肅宗劉華妃生奉天皇帝¶
琮靖恭太子琬儀王璲趙麗妃生廢太子瑛錢妃生棣¶
王琰皇甫徳儀生鄂王瑶劉才人生光王琚貞順武皇¶
<pb:KR2a0026_WYG_107-2a>¶
后生夏悼王一懐哀王敏夀王瑁盛王琦髙媫妤生潁¶
王璬郭順儀生永王璘栁媫妤生延王玢鍾羙人生濟¶
王環盧羙人生信王瑝閻才人生義王玭王羙人生陳¶
王珪陳羙人生豐王珙鄭才人生恒王瑱武賢儀生涼¶
王璿汴哀王璥餘七王早夭¶
奉天皇帝琮玄宗長子也本名嗣直景雲元年九月封¶
許昌郡王先天元年八月進封郯王開元四年正月遥¶
領安西大都護仍充安撫河東闗内隴右諸蕃大使三¶
年改封慶王仍改名潭十五年遥領涼州都督兼河西¶
<pb:KR2a0026_WYG_107-2b>¶
諸軍節度大使二十一年加太子太師改名琮二十四¶
年拜司徒天寶元年兼太原牧十載薨贈靖徳太子葬¶
於渭水之南細栁原仍於唘夏門内置廟袝享焉肅宗¶
元年建寅月九日詔追冊為奉天皇帝妃竇氏為恭應¶
皇后備禮改葬於華清宫北齊陵以尚書右僕射冀國¶
公裴冕為其使初開元二十五年太子瑛得罪廢令琮¶
養其子及天寶十一載琮薨以瑛子俅為嗣慶王除秘¶
<pb:KR2a0026_WYG_107-3a>¶
書監同正員¶
廢太子瑛玄宗第二子也本名嗣謙景雲元年九月封¶
真定郡王先天元年八月進封郢王開元三年正月立¶
為皇太子十年正月加元服其年玄宗又令太子詣國¶
子學行齒胄之禮仍敕右散騎常侍禇无量升筵講論¶
學官及文武百官節級加賜十三年改名鴻納妃薛氏¶
禮畢曲赦京城之内侍講潘肅等並加級改職中書令¶
蕭嵩親迎特封徐國公二十五年七月改名瑛瑛母趙¶
麗妃本伎人有才貎善歌舞玄宗在潞州得幸及景雲¶
<pb:KR2a0026_WYG_107-3b>¶
升儲之後其父元禮兄常奴擢為京職開元初皆至大¶
官及武恵妃寵幸麗妃恩乃漸弛時鄂王瑶母皇甫徳¶
儀光王琚母劉才人皆玄宗在臨淄邸以容色見顧出¶
子朗秀而母加愛焉及恵妃承恩鄂王之母亦漸疎薄¶
恵妃之子夀王瑁鍾愛非諸子所比瑛於内第與鄂光¶
王等自謂母氏失職嘗有怨望恵妃女咸宜公主出降¶
於楊洄洄希恵妃之㫖規利於己日求其短譛於恵妃¶
<pb:KR2a0026_WYG_107-4a>¶
妃泣訴於玄宗以太子結黨将害於妾母子亦指斥於¶
至尊玄宗惑其言震怒謀於宰相意将廢黜中書令張九¶
齡奏曰陛下纂嗣鴻業将三十年太子已下常不離深¶
宫日受聖訓今天下之人皆慶陛下享國日久子孫蕃¶
育不聞有過陛下奈何以一日之間廢棄三子伏惟陛¶
下思之且太子國本難於動摇昔晉獻公惑寵嬖之言¶
太子申生憂死國乃大亂漢武威加六合受江充巫蠱¶
之事将禍及太子遂至城中流血晉恵帝有賢子為太¶
子容賈后之譛以至䘮亡隋文帝取寵婦之言廢太子¶
<pb:KR2a0026_WYG_107-4b>¶
勇而立晉王廣遂失天下由此而論之不可不慎今太¶
子既長無過二王又賢臣待罪左右敢不詳悉玄宗黙¶
然事且寢其年駕幸西京以李林甫代張九齡為中書¶
令希恵妃之㫖託意於中貴人揚夀王瑁之羙恵妃深¶
徳之二十五年四月楊洄又構於恵妃言瑛兄弟三人¶
與太子妃兄駙馬薛鏽常構異謀玄宗遽召宰相籌之¶
林甫曰此盖陛下家事臣不合叅知玄宗意乃决矣使¶
<pb:KR2a0026_WYG_107-5a>¶
中官宣詔於宫中並廢為庶人鏽配流俄賜死於城東¶
驛天下之人不見其過咸惜之其年武恵妃數見三庶¶
人為祟怖而成疾巫者祈請彌月不痊而殞瑛有六男¶
儼伸倩俅備儆慶王琮先無子瑛得罪後玄宗遣鞠之¶
天寶中儼為新平郡王光禄卿同正員伸為平原郡王¶
宗正卿同正員俅為嗣慶王寶應元年詔雪瑶瑛琚之¶
罪贈瑛為皇太子瑶琚復贈為王¶
棣王琰玄宗第四子也初名嗣真開元二年十二月封¶
為鄫王十二年三月改封棣王仍改名洽十五年遥領¶
<pb:KR2a0026_WYG_107-5b>¶
太原牧太原已北諸軍節度大使二十二年加太子太¶
傅餘如故二十四年改名琰天寶元年六月遥領兼武¶
威郡都督河西隴右經畧節度大使先是琰妃韋氏有¶
過琰怒之不敢奏聞乃斥於别室寵二孺人孺人又不¶
相協至十一載孺人乃宻求巫者書符置於琰履中以¶
求媚琰與監院中官有隙中官聞其事宻奏於玄宗云¶
琰厭魅聖躬玄宗使人掩其履而獲之玄宗大怒引琰¶
<pb:KR2a0026_WYG_107-6a>¶
詰責之琰頓首謝曰臣之罪合死矣請一言以就鼎鑊¶
然臣與新婦情義絶者二年于茲臣有二孺人又皆爭¶
長臣實不知有符恐此三人所為也惟三哥辯其罪人¶
及推問之竟孺人也玄宗猶疑琰知情怒未觧太子已¶
下皆為請命囚於鷹狗坊中絶朝請憂懼而死琰妃即¶
少師韋滔女無子琰死後妃得還其父琰男女繁衍至¶
五十五人天寶中封為王者三人僎為汝南郡王秘書¶
監同正員僑為宜都王衛尉卿同正員儁為濟南王光¶
禄卿同正員寶應元年五月代宗即位捨琰罪贈其王¶
<pb:KR2a0026_WYG_107-6b>¶
位¶
鄂王瑶玄宗第五子也初名嗣初開元二年五月封為¶
鄂王十二年改名涓遥領幽州都督河北道節度大使¶
二十一年四月加太子太保兼幽州都督餘如故二十¶
三年改名瑶二十五年得罪廢寶應元年五月追復¶
靖恭太子琬玄宗第六子也初名嗣玄開元二年三月¶
封為甄王十二年三月改名滉封為榮王十五年授京¶
<pb:KR2a0026_WYG_107-7a>¶
兆牧又遥領隴右節度大使二十三年加開府儀同三¶
司餘如故二十五年改名琬天寶元年六月授單于大¶
都護十四年十一月安禄山反於范陽其月制以琬為¶
征討元帥髙仙芝為副令仙芝徴河隴兵募屯於陜郡¶
以禦之數日琬薨琬素有雅稱風格秀整時士庶冀琬¶
有所成功忽然殂謝逺近咸失望焉贈靖恭太子葬于¶
見子西原琬諸子尤繁衍男女五十八人天寶中封為¶
郡王者二俯為濟隂王太僕卿同正員偕為北平王國¶
子祭酒同正員¶
<pb:KR2a0026_WYG_107-7b>¶
光王琚玄宗第八子也開元十二年封為光王十五年¶
遥領廣州都督五府經畧大使二十三年七月光王琚¶
儀王濰頴王澐夀王清延王洇盛王沐信王沔義王漼¶
等十王並授開府儀同三司皇子珪封為陳王澄封為¶
翌王潓封為亘王滔封為汴王陳王已下第四王㓜未¶
授官並置府官寮属其日光儀等十人同於東官尚書¶
省上詔宰臣及文武百寮送儀注甚盛俄除十五王府¶
<pb:KR2a0026_WYG_107-8a>¶
元僚並未有府幕同於禮院上亦無精選其時琚兼廣¶
州都督餘如故琚與鄂王瑶皇子中有學尚才識同居¶
内宅最相愛狎琚有才力善騎射初封甚善玄宗愛之¶
以母見疎薄嘗有怒言為人所構得罪人用憐之寶應¶
元年五月追復官爵無子¶
夏悼王一玄宗第九子也母貞順皇后為恵妃見寵一¶
生而羙秀上鍾愛無比名之為一開元五年孩孺而薨¶
玄宗追封諡時車駕在東都葬於城南龍門東岑欲宫¶
中舉目見之¶
<pb:KR2a0026_WYG_107-8b>¶
儀王璲玄宗第十二子也初名濰開元十三年五月封¶
為儀王十五年授河南牧二十三年加開府儀同三司¶
兼河西牧其年改名璲永泰元年二月薨廢朝三日贈¶
太傅天寶中有子封王者二人侁為鍾陵郡王光禄卿¶
同正員僆為廣陵王國子祭酒同正員¶
頴王璬玄宗第十三子也讀書有文詞初名澐開元十¶
三年封頴王十五年遥領安東都護平盧軍節度大使¶
<pb:KR2a0026_WYG_107-9a>¶
二十三年加開府儀同三司改名璬安禄山反除蜀郡¶
大都督劒南節度大使楊國忠為之副玄宗幸蜀令御¶
史大夫魏方進充置頓使先移牒至蜀託以頴王之藩¶
令設儲供玄宗至馬嵬方進被殺乃令璬先赴本郡以¶
蜀郡長史崔圓為副璬性儉率将渡綿州江登舟見綵¶
縁席為藉者顧曰此可以為寝處柰何踐之命撤去璬¶
初奉命之藩卒遽不遑受節綿州司馬史賁進説曰王¶
帝子也且為節度大使今之藩而不持節單騎徑進人¶
何所瞻請建大槊蒙之油囊為旌節狀先驅道路足以¶
<pb:KR2a0026_WYG_107-9b>¶
威衆璬笑曰但為真王何用假旌節乎将至成都崔圓¶
迓之拜於馬前璬不止之圓頗怒玄宗至璬視事兩月¶
人甚安之為圓所奏罷居内宅後令宣慰肅宗於彭原¶
遂從歸京師建中四年薨年六十六輟朝三日子伸天¶
寳中封滎陽郡王授衛尉卿同正員¶
懐哀王敏玄宗第十五子也幼而豐秀以母恵妃之寵¶
玄宗特加顧念纔晬開元八年二月薨追封諡權窆於¶
<pb:KR2a0026_WYG_107-10a>¶
景龍觀天寶十三載改葬京城南以祔其母敬陵也¶
永王璘玄宗第十六子也母曰郭順儀劒南節度尚書¶
虛己之妹璘數嵗失母肅宗収養夜自抱眠之少聰敏¶
好學貎陋視物不正開元十三年三月封為永王十五¶
年五月遥領荆州大都督二十年七月加開府儀同三¶
司改名璘天寶十四載十一月安禄山反范陽十五載¶
六月玄宗幸蜀至漢中郡下詔以璘為山東南路及嶺¶
南黔中江南西路四道節度採訪等使江陵郡大都督¶
餘如故璘七月至襄陽九月至江陵召募士將數萬人¶
<pb:KR2a0026_WYG_107-10b>¶
恣情補署江淮租賦山積於江陵破用鉅億以薛鏐李¶
臺卿蔡垧為謀主因有異志肅宗聞之詔令歸覲于蜀¶
璘不從命十二月擅領舟師東下甲仗五千人趋廣陵¶
以季廣琛渾惟眀髙仙琦為将璘生於宫中不更人事¶
其子襄城王㑥又勇而有力馭兵權為左右眩惑遂謀¶
狂悖璘雖有窺江左之心而未露其事吴郡採訪使李¶
希言乃平牒璘大署其名璘遂激怒牒報曰寡人上皇¶
<pb:KR2a0026_WYG_107-11a>¶
天属皇帝友于地尊侯王禮絶寮品簡書来往應有常¶
儀今乃平牒抗威落筆署字漢儀隳紊一至於斯乃使¶
渾惟明取希言季廣琛趣廣陵攻採訪使李成式璘進至¶
當塗希言在丹陽令元景曜閻敬之等以兵拒之身走¶
吴郡李成式使将李承慶拒之先是肅宗以璘不受命¶
先使中官啖廷瑶段喬福招討之中官至廣陵成式括¶
得馬數百匹時河北招討判官司虞郎中李銑在廣陵¶
瑶等結銑為兄弟求之将兵銑麾下有騎一百八十人¶
遂率所領屯于揚子成式使判官評事裴茂以廣陵步¶
<pb:KR2a0026_WYG_107-11b>¶
卒三千同拒于瓜步洲伊婁埭希言将元景曜及成式¶
将李神慶並以其衆迎降于璘璘又殺丹徒太守閻敬¶
之以徇江左大駭裴茂至瓜步洲廣張旗幟耀于江津¶
璘與㑥登陴望之竟日始有懼色季廣琛召諸将割臂¶
而盟以貳於璘是日渾惟眀走于江寧馮季康謙投于¶
廣陵之白沙廣琛以步卒六千趋廣陵璘使騎追之廣¶
琛曰我感王恩是以不能決戰逃而歸國若逼我我則¶
<pb:KR2a0026_WYG_107-12a>¶
不擇地而廻戰矣使者返報其夕銑等多燃火人執兩¶
炬以疑之隔江望者兼水中之影一皆為二矣璘軍又¶
以火應之璘懼以官軍悉濟矣遂以兒女及麾下宵遁¶
遲眀不見濟者遂入城具舟檝使襄城王驅其衆以奔¶
晉陵宵諜曰王走矣於是江北之軍齊進募敢死士趙¶
偘庫狄岫趙連城等共二十人先鋒遊奕于新豐皆因¶
醉而寐璘聞官軍之至乃使襄城王髙仙琦逆擊之驛¶
騎奔告偘等介馬而出襄城王已随而至銑等奔救張¶
左右翼擊之射中襄城王首㑥軍遂敗髙仙琦等四騎¶
<pb:KR2a0026_WYG_107-12b>¶
與璘南奔至鄱陽郡司馬陶備閉城拒之璘怒命焚其¶
城至餘干及大庾嶺将南投嶺外為江西採訪使皇甫¶
侁下防禦兵所擒因中矢而薨子㑥等為亂兵所害肅¶
宗以璘愛弟隠而不言¶
夀王瑁玄宗第十八子也初名清初瑁母武恵妃開元¶
元年見幸寵傾後宫頻産夏悼王懐哀王上僊公主皆¶
端麗襁褓不育及瑁之初生讓帝妃元氏請瑁在於邸¶
<pb:KR2a0026_WYG_107-13a>¶
中収養妃自乳之名為己子十餘年在寧邸故封建之¶
事晚諸王宫中常呼為十八郎十三年三月封為夀王¶
始入宫中十五年遥領益州大都督劒南節度大使二¶
十三年加開府儀同三司改名瑁二十五年恵妃薨葬¶
以后禮二十九年讓帝薨瑁請制服以報乳養之恩玄¶
宗從之瑁天寶中有子封為王者二人伓為濟陽郡王¶
偡為廣陽郡王鴻臚卿同正員唐法親王食封八百户¶
有至一千户公主三百户長公主加三百户有至六百¶
户髙宗朝以沛英豫王太平公主武后所生食逾於制¶
<pb:KR2a0026_WYG_107-13b>¶
垂拱中太平至一千二百户聖歴初皇嗣封為相王食¶
封與太平同三千户長安中夀春王兄弟五人並賜實¶
封三百户神龍初相府與太平同至千户衛王三千户¶
温王二千户成王七百户夀春王加四百户通前七百¶
户嗣雍衡陽臨淄巴陵中山各加二百户通前五百户¶
安樂初封二千户長寧一千五百户宣城宜城宣安各¶
一千户相王女為縣主者各三百户衞王尋升儲位相¶
<pb:KR2a0026_WYG_107-14a>¶
府增至七千户太平至五千户安樂三千户長寧二千¶
五百户宣城已下各二千户相府太平長寧安樂皆以¶
七千為限雖水旱亦不破損免以正租庸充數唐隆元¶
年遺制以嗣雍王守禮夀春王成器封為親王各賜實¶
封一千户開元之後朝恩睦親以寧府最長封至五千¶
五百户岐薛愛弟著勲五千户申府以外家微至四千¶
户邠府以外枝至一千八百户皇妹為公主者食封一¶
千户中宗女亦同其後皇子封王者賜封二千户皇女¶
為公主者賜封五百户咸宜賜湯沐以母恵妃封至一¶
<pb:KR2a0026_WYG_107-14b>¶
千户諸皇女為公主者例加至一千户其封自開元已¶
来皆約以三千為限¶
延王玢玄宗第二十子也初名洇玢母即尚書右丞栁¶
範孫也最為名家玄宗深重之玢亦仁愛有學問開元¶
十三年封為延王十五年遥領安西大都護磧西節度¶
大使二十三年七月加開府儀同三司餘如故改名玢¶
天寳十五載玄宗幸蜀玢男女三十六人不忍棄於道¶
<pb:KR2a0026_WYG_107-15a>¶
路數日不及行在所玄宗怒之賴漢中王瑀抗疏救之¶
聼歸於靈武興元元年薨天寶末封子倬彭城郡王秘¶
書監同正員侹平陽郡王殿中監同正員¶
盛王琦玄宗第二十一子也夀王母弟初名沐十三年¶
三月封為盛王十五年領揚州大都督二十年加開府¶
儀同三司餘如故改名琦天寶十五年六月玄宗幸蜀¶
在路除琦為廣陵大都督仍領江南東路及淮南河南¶
等路節度支度採訪等使以前江陵大都督府長史劉¶
彚為之副以廣陵長史李成式為副大使兼御史中丞¶
<pb:KR2a0026_WYG_107-15b>¶
琦竟不行廣徳二年四月薨贈太傅天寶末有子封王¶
者二人償真定郡王太常卿同正員佩封武都郡王殿¶
中監同正員¶
濟王環玄宗第二十二子也初名溢開元十三年三月¶
封濟王二十三年七月授開府儀同三司其月改名環¶
天寶末有子封為王者二人傃為永嘉郡王衛尉卿同¶
正員俛為平樂郡王光禄卿同正員¶
<pb:KR2a0026_WYG_107-16a>¶
信王瑝玄宗第二十三子也初名沔開元十三年三月¶
封為信王二十三年七月授開府儀同三司仍改名瑝¶
天寶末有子封為王者二人佟為新安郡王太常卿同¶
正員倜為晉陵郡王光禄卿同正員¶
義王玭玄宗第二十四子也初名漼開元十三年三月¶
封為義王二十二年七月授開府儀同三司仍改名玭¶
天寶末有子封為王者二人儀為舞陽郡王太僕卿同¶
正員僇為髙宻郡王宗正卿同正員¶
陳王珪玄宗第二十五子也初名渙開元二十三年七¶
<pb:KR2a0026_WYG_107-16b>¶
月封為陳王二十四年三月改名珪天寶末男女二十¶
一人封為王者二人佗為臨淮郡王太常卿同正員佼¶
為安陽郡王殿中監同正員¶
豐王珙玄宗第二十六子也初名澄開元二十三年七¶
月封為豐王二十四年二月改名珙天寶十五年六月¶
玄宗幸蜀至扶風郡授珙武威郡都督仍領河西隴右¶
安西北庭等路節度支度採訪使以隴右太守鄧景山¶
<pb:KR2a0026_WYG_107-17a>¶
為之副兼武威長史御史中丞充都副大使珙竟不行¶
廣徳元年十月吐蕃凌逼上都上将幸陜州自苑中而¶
出騎從半渡滻水將軍王懐忠遂閉苑門横截五百餘¶
騎擁十宅諸王西投吐蕃至城西適遇元帥郭子儀懐¶
忠謂子儀曰主上東遷社稷無主萬國顒顒何所瞻仰¶
今僕奉諸王等西奔以副天下之望令公身為元帥廢¶
置在手何不行冊立之事乎子儀未及對珙遂越次而¶
言曰令公作何語何不言也行軍司馬王延昌責之曰¶
王上雖蒙塵于外聖徳欽眀王身為藩翰何乃發狂悖¶
<pb:KR2a0026_WYG_107-17b>¶
之詞也延昌當奏聞于上子儀又數讓之命軍士領之¶
盡赴行在潼闗謁見上不之責珙歸幕次詞又不順羣¶
臣恐遂為亂請除之遂賜死天寳中有子二人為王佻¶
齊安郡王宗正卿同正員伷宜春郡王鴻臚卿同正員¶
恒王瑱玄宗第二十七子也初名潓開元二十三年七¶
月封為恒王性好道常服道士衣授右衞大將軍加開¶
府儀同三司二十四年二月改名瑱天寶十五載從幸¶
<pb:KR2a0026_WYG_107-18a>¶
巴蜀不復衣道士衣矣¶
涼王璿玄宗第二十九子也初名漎母武賢儀則天時¶
髙平王重規女也開元中入宫中號為小武妃二十三¶
年七月封為涼王二十四年二月改名璿初貞觀中髙¶
宗為晉王以文徳皇后最少子后崩後累年太宗憐之¶
不令出閤至立為太子髙宗朝睿宗為豫王雖成長亦¶
以則天最小子不令出閤及至聖歴初封為相王始出¶
閤中宗時以譙王重福失愛出遷外藩衛王重俊為太¶
子入與成王千里等起兵将誅韋后故温王重茂雖年¶
<pb:KR2a0026_WYG_107-18b>¶
十六七竟亦居中先天之後皇子幼則居内東封年以¶
漸成長乃於安國寺東附苑城同為大宅分院居為十¶
王宅令中官押之於夾城中起居每日家令進膳又引¶
詞學工書之人入教謂之侍讀十王謂慶忠棣鄂榮光¶
儀頴永延濟盖舉全數其後盛義夀陳豐恒涼七王又¶
就封入内宅二十五年鄂光得罪忠繼大統天寶中慶¶
棣又歿唯榮儀等十四王居院而府幕列於外坊時通¶
<pb:KR2a0026_WYG_107-19a>¶
名起居而已外諸孫成長又於十宅外置百孫院每嵗¶
幸華清宫宫側亦有十王院百孫院宫人每院四百百¶
孫院三四十人又於宫中置維城庫諸王月俸物約之¶
而給用諸孫納妃嫁女亦就十宅中太子不居於東宫¶
但居於乘輿所幸之别院太子亦分院而居婚嫁則同¶
親王公主在於崇仁之禮院天寶十五載六月玄宗幸¶
蜀儀王已下十三王從至漢中郡遣永王璘出鎮荆州¶
至徳二年十月從還京廣徳元年十二月五日上都失¶
守有儀頴夀延盛濟信義陳恒涼十一王扈從幸陜州¶
<pb:KR2a0026_WYG_107-19b>¶
十二月從還上都璿之子天寶中封為王者一人仂瀘¶
陽郡王殿中監同正員¶
汴哀王璥玄宗第三十子也初名滔開元二十三年七¶
月封為汴王二十四年二月改名璥以其月薨¶
史臣曰前史有云母愛者子抱太子瑛之廢有由然矣¶
琬為元帥不幸遽薨豈天唘亂階何失衆望之速也永¶
王璘父在蜀城兄居靈武不能立忠孝之節為社稷之¶
<pb:KR2a0026_WYG_107-20a>¶
謀而乃聚兵江上規為己利不義不眤以災其身書所¶
謂自作孽不可逭也豐王珙因縁厄運竊有覬覦不慎¶
樞機自貽伊咎悲矣¶
賛曰螽斯之詠樂有子孫用建藩屏以崇本根讒勝瑛¶
廢恩移至尊盜熾琬卒情乖萬民口禍豐珙自災永璘¶
惜乎二胤不如仁人¶
　舊唐書卷一百七¶
<pb:KR2a0026_WYG_107-20b>¶
<pb:KR2a0026_WYG_107-21a>¶
　舊唐書卷一百七考證¶
廢太子瑛傳十年正月加元服其年玄宗又令太子詣¶
　國子學行齒胄之禮○沈炳震曰按玄宗本紀加元¶
　服在八年行齒胄之禮在七年當從本紀¶
瑛有六男儼伸倩俅備儆○新書五男無儆¶
　舊唐書卷一百七考證¶
<pb:KR2a0026_WYG_107-21b>¶
