# -*- mode: mandoku-view -*-
#+TITLE: 舊唐書
#+DATE: 2018-03-31 09:03:19.280201
#+PROPERTY: ID KR2a0026
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷一百十五
<pb:KR2a0026_WYG_115-1a>¶
欽定四庫全書¶
　舊唐書卷一百十五¶
後晉司空同中書門下平章事劉　昫撰¶
¶
　列傳第六十五¶
¶
崔器　　趙國珍　崔瓘　　敬括¶
¶
¶
韋元甫　魏少遊　衞伯玉　李承¶
¶
崔器深州安平人也曾祖恭禮狀貌豐碩飲酒過斗貞¶
觀中拜駙馬都尉尚神堯館陶公主父肅然平隂丞器¶
有吏才性介而少通舉明經歴官清謹天寳六載為萬¶
<pb:KR2a0026_WYG_115-1b>¶
年尉踰月拜監察御史中丞宋渾為東畿採訪使引器¶
為判官渾坐贓流貶嶺南器亦随貶十三年量移京兆¶
府司錄轉都官員外郎出為奉先令逆胡䧟西京器没¶
扵賊仍守奉先居無何屬賊黨同羅叛賊長安守將安¶
守忠張通儒並亡匿又渭上義兵起一朝聚徒數萬器¶
懼所受賊文牒符敕一時焚之牓召義師欲應渭上軍¶
及渭上軍破賊將崔乾祐先鎮蒲同使麾下騎三十人¶
<pb:KR2a0026_WYG_115-2a>¶
捉器器遂北走靈武器素與吕諲善諲引為御史中丞¶
兼户部侍郎從肅宗至鳯翔加禮儀使尅復二京為三¶
司使器草儀注駕入城令䧟賊官立扵含元殿前露頭¶
跌足撫膺頓首請罪以刀杖環衞令扈從羣官宰臣已¶
下視之及收東京令陳希烈已下數百人如西京之儀¶
器性隂刻樂禍殘忍寡恩希㫖奏䧟賊官凖律並合處¶
死肅宗將從其議三司使梁國公李峴執奏固言不可¶
乃六等定罪多所原宥唯陳希烈逹奚珣斬扵獨栁樹¶
下後蕭華自相州賊中仕賊官歸闕奏云賊中仕官等¶
<pb:KR2a0026_WYG_115-2b>¶
重為安慶緒所驅脅至相州初聞廣平王奉宣恩命釋¶
放陳希烈已下皆相顧曰我等國家見待如此悔恨何¶
及及聞崔器議刑太重衆心復揺肅宗曰朕㡬為崔器¶
所誤吕諲驟薦器為吏部侍郎御史大夫上元元年七¶
月器病脚腫月餘疾亟瞑目則見逹奚珣叩頭曰大尹¶
不自由左右問之器荅曰逹奚大尹嘗訴寃扵我我不¶
之許如是三日而器卒¶
<pb:KR2a0026_WYG_115-3a>¶
趙國珍䍧牱之苗裔也天寶中以軍功累遷黔府都督¶
兼本管經畧等使時南蠻閤羅鳯叛宰臣楊國忠兼劔¶
南節度遥制其務屢喪師徒中書舍人張漸薦國珍有¶
武略習知南方地形國忠遂奏用之在五溪凡十餘年¶
中原興師唯黔中封境無虞代宗踐祚特嘉之召拜工¶
部尚書大厯三年九月以疾終贈太子太傅¶
崔瓘博陵人也以士行聞莅職清謹累遷至澧州刺史¶
下車削去煩苛以安人為務居二年風化大行流亡襁¶
負而至増户數萬有司以聞優詔特加五階至銀青光¶
<pb:KR2a0026_WYG_115-3b>¶
禄大夫以甄能政遷潭州刺史兼御史中丞充湖南都¶
團練觀察處置使瓘到官政在簡肅恭守禮法將吏自¶
經時艱久不奉法多不便之大厯五年四月㑹月給糧¶
儲兵馬使臧玠與判官逹奚覯忿争覯曰今幸無事玠¶
曰有事何逃厲色而去是夜玠遂構亂犯州城以殺逹¶
奚覯為名瓘惶遽走逄玠兵至遂遇害代宗聞其事悼¶
惜久之¶
<pb:KR2a0026_WYG_115-4a>¶
敬括河東人也少以文詞稱鄉舉進士又應制登科再¶
遷右拾遺内供奉殿中侍御史天寶末宰臣楊國忠出¶
不附己者括以例為果州刺史累遷給事中兵部侍郎¶
大理卿性深厚志尚簡淡在職不務求名因循而已大¶
厯初叛臣周智光伏誅詔選循良為近輔以括為同州¶
刺史嵗餘入為御史大夫遅重推誠扵下未嘗以私害¶
公士頗稱焉而從容養望不舉綱紀士亦以此少之大¶
厯六年三月卒¶
韋元甫少修謹敏扵學行初任滑州白馬尉以吏術知¶
<pb:KR2a0026_WYG_115-4b>¶
名本道採訪使韋涉深器之奏充支使與同幕判官員¶
錫齊名元甫精扵簡牘錫詳扵訊覆渉推誠待之時謂¶
員推韋狀元甫有器局所莅有聲累遷蘇州刺史浙江¶
西道都團練觀察等使大厯初宰臣杜鴻漸首薦之徴¶
為尚書右丞㑹淮南節度使缺鴻漸又薦堪當重寄遂¶
授揚州長史兼御史淮南節度觀察等使在揚州三年¶
政尚不擾事亦粗理大厯六年八月以疾卒扵位¶
<pb:KR2a0026_WYG_115-5a>¶
魏少遊鉅鹿人也早以吏幹知名歴職至朔方水陸轉¶
運副使肅宗幸靈武杜鴻漸等奉迎留少遊知留後備¶
宫室掃除之事少遊以肅宗逺離宫闕初至邉藩故豐¶
供具以悦之將至靈武少逰整騎卒千餘干戈耀日扵¶
靈武南界鳴沙縣奉迎備威儀振旅而入肅宗至靈武¶
殿宇御幄皆象宫闈諸王公主各設本院飲食進御窮¶
其水陸肅宗曰我至此本欲成大事安用此為命有司¶
稍去之累遷衞尉卿乾元二年十月議率朝臣馬以助¶
軍少逰與漢中郡王瑀沮其議上知之貶渠州長史後¶
<pb:KR2a0026_WYG_115-5b>¶
為京兆尹請中書門下及兩省五品已上尚書省四品¶
已上諸司正員三品已上諸王駙馬中朞周已上親及¶
女婿外甥不得任京兆府判官畿令赤縣丞簿尉敕從¶
之遷刑部侍郎大厯二年四月出為洪州刺史兼御史¶
大夫充江南西道都團練觀察等使四年六月封趙國¶
公賈明觀者本萬年縣捕賊小胥劉希暹恃魚朝恩之¶
勢恣行兇忍毒甚豺虺朝恩希暹既誅元載當權納明¶
<pb:KR2a0026_WYG_115-6a>¶
觀姦謀容之特令江西効力明觀未出城百姓萬衆聚¶
扵城外皆懐塼石候之期投擊以快意載聞之特令所¶
由吏擁百姓入城内由是獲免在洪州二年少逰為觀¶
察使承元載意茍容之及路嗣恭代少逰到州即日杖¶
殺識者以是減魏之名多路之政大厯六年三月己未¶
卒扵官贈太師少逰居職緣飾成務有規檢善任人果¶
扵集事前後四領京尹雖無赫赫之名而齪齪㢘謹有¶
足稱者¶
衞伯玉有膂力幼習藝天寶中杖劔之安西以邉功累¶
<pb:KR2a0026_WYG_115-6b>¶
遷至員外諸衞將軍肅宗即位興師靖難伯玉激憤思¶
立功名自安西歸長安初為神䇿軍兵馬使出鎮乾元¶
二年十月逆賊史思明遣偽將李歸仁鐵騎三千来犯¶
伯玉以數百騎扵疆子坂擊破之積尸滿野虜馬六百¶
匹歸仁與其黨東走以功遷右羽林軍大將軍知軍事¶
轉四鎮北庭行營節度使獻俘百餘人至闕下詔觧縳¶
而赦之遷伯玉神䇿軍節度上元二年二月史思明領¶
<pb:KR2a0026_WYG_115-7a>¶
衆西下圖長安史朝義率其黨夜襲陜州伯玉以兵逆¶
擊大破賊扵永寜賊退進位特進封河東郡公廣徳元¶
年冬吐蕃寇京師乗輿幸陜以伯玉有幹略可當重寄¶
乃拜江陵尹兼御史大夫充荆南節度觀察等使尋加¶
檢校工部尚書封城陽郡王大厯初丁母憂朝廷以王¶
昻代其任伯玉潛諷將吏不受詔遂起復以本官為荆¶
南節度等使時議醜之大厯十一年二月入覲以疾卒¶
扵京師¶
李承趙郡髙邑人吏部侍郎至逺之孫國子司業畬之¶
<pb:KR2a0026_WYG_115-7b>¶
第二子也承幼孤兄曄鞠養之既長事兄以悌聞舉明¶
經髙第累至大理評事充河南採訪使郭納判官尹子¶
竒圍汴州䧟賊拘承送洛陽承在賊庭宻疏姦謀多獲¶
聞逹兩京尅復例貶撫州臨川尉數月除徳清令旬日¶
拜監察御史淮南節度使崔圓請留充判官累遷檢校¶
刑部員外郎兼侍御史圓卒歴撫州江州二刺史課績¶
連最遷檢校考功郎中兼江州刺史徴拜吏部郎中尋¶
<pb:KR2a0026_WYG_115-8a>¶
為淮南西道黜陟使奏扵楚州置常豐堰以禦海潮屯¶
田瘠鹵嵗收十倍至今受其利時梁崇義縱恣倨慢朝¶
廷將加討伐李希烈揣知之上表數崇義過惡請率先¶
誅討上悦之毎封朝臣多稱希烈忠誠承自黜陟廽因¶
奏之曰希烈將兵討伐必有㣲勲但恐立功之後縱恣¶
跋扈不禀朝憲必勞王師問罪上初未之信無㡬希烈¶
既平崇義果有不順之跡上思承言故驟加擢用建中¶
二年七月拜同州刺史河中尹晉絳都防禦觀察使九¶
月轉襄州刺史山南東道節度觀察鹽鐵等使希烈既¶
<pb:KR2a0026_WYG_115-8b>¶
破崇義擁兵襄州遂有其地朝廷慮不受命欲以禁兵¶
送承承請單騎徑行既至希烈處承扵外館廹脅萬態¶
承恬然自安誓死王事希烈不能屈遂剽虜闔境所有¶
而去襄漢為之空承治之一年頗得完復初希烈雖歸¶
蔡州留將校等扵襄州守當時所掠得財帛什物等後¶
使襄漢往来不絶承亦使腹心臧叔雅往来許蔡厚結¶
希烈腹心周曾王玢姚憺等及曽等謀殺希烈以衆歸¶
<pb:KR2a0026_WYG_115-9a>¶
朝多承首建謀也累賜宻詔褒美之承尋改檢校工部¶
尚書兼潭州刺史湖南都團練觀察使建中四年七月¶
卒扵位年六十二贈吏部尚書承少有雅望至其從官¶
頗以貞亷才術見稱扵時¶
史臣曰自古酷吏濫刑幸免者多矣茍無强䰟為祟沮¶
議者惑焉器深文樂禍居官令終非逹奚訴寃無以顯¶
其隂責矣國珍守黔溪瓘修禮法括推誠馭下元甫為¶
政寛簡少遊規檢集事皆可稱者伯玉破敵立功足為¶
猛士丁憂冒寵終是武夫承忠慤謀議勤勞盡瘁方之¶
<pb:KR2a0026_WYG_115-9b>¶
者鮮矣¶
贊曰崔器深文逹奚作祟七子伊何李承為最¶
　舊唐書卷一百十五¶
