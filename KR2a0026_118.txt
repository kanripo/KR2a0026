# -*- mode: mandoku-view -*-
#+TITLE: 舊唐書
#+DATE: 2018-03-31 09:03:19.305622
#+PROPERTY: ID KR2a0026
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷一百十八
<pb:KR2a0026_WYG_118-1a>¶
欽定四庫全書¶
　舊唐書卷一百十八¶
後晉司空同中書門下平章事劉　昫撰¶
¶
　列傳第六十八¶
¶
元載　王昻(李少良郇謨附)　王縉¶
¶
¶
楊炎　　黎幹(劉忠翼附)　　庾凖¶
¶
元載鳯翔岐山人也家本寒㣲父景昇任員外官不理¶
産業常居岐州載母携載適景昇冒姓元氏載自幼嗜¶
學好屬文性敏恵博覽子史尤學道書家貧徒步随鄉¶
<pb:KR2a0026_WYG_118-1b>¶
賦累上不升第天寳初玄宗崇奉道教下詔求明荘老¶
文列四子之學者載䇿入髙科授邠州新平尉監察御¶
史韋鎰充使監選黔中引載為判官載名稍著遷大理¶
評事東都留守苗晉卿又引為判官遷大理司直肅宗¶
即位急扵軍務諸道亷使随才擢用時載避地江左蘇¶
州刺史江東採訪使李希言表載為副拜祠部員外郎¶
遷洪州刺史兩京平入為度支郎中載智性敏悟善奏¶
<pb:KR2a0026_WYG_118-2a>¶
對肅宗嘉之委以國計俾充使江淮都領漕輓之任尋¶
加御史中丞數月徴入遷户部侍郎度支使并諸道轉¶
運使既至朝廷㑹肅宗寝疾載與倖臣李輔國善輔國¶
妻元氏載之諸宗因是相昵狎時輔國權傾海内舉無¶
違者㑹選京尹輔國乃以載兼京兆尹載意屬國柄詣¶
輔國懇辭京尹輔國識其意然之翌日拜載同中書門¶
下平章事度支轉運使如故旬日肅宗晏駕代宗即位¶
輔國勢愈重稱載扵上前載能伺上意頗承恩遇遷中¶
書侍郎同中書門下平章事加集賢殿大學士修國史¶
<pb:KR2a0026_WYG_118-2b>¶
又加銀青光禄大夫封許昌縣子載以度支轉運使職¶
務繁碎負荷且重慮傷名阻大位素與劉晏相友善乃¶
悉以錢榖之務委之薦晏自代載自加營田使李輔國¶
罷職又加判天下元帥行軍司馬廣徳元年與宰臣劉¶
晏裴遵慶同扈從至陜及輿駕還宫遵慶皆罷所任載¶
恩寵彌盛輔國死載復結内侍董秀多與之金帛委主¶
書卓英倩潛通宻㫖以是上有所屬載必先知之承意¶
<pb:KR2a0026_WYG_118-3a>¶
探㣲言必玄合上益信任之妻王氏狼戾自専載出朝¶
謁縱子伯和等逰于外上封人顧繇奏之上方任載以¶
政反罪繇而已内侍魚朝恩負恃權寵不與載協載常¶
憚之大歴四年冬乗間宻奏朝恩専權不軌請除之朝¶
恩驕横天下咸怒上亦知之及聞載奏適㑹扵心載遂¶
結北軍大將同謀以防萬慮五年三月朝恩伏法度支¶
使第五琦以朝恩黨坐累載兼判度支志氣自若謂已¶
有除惡之功是非前賢以為文武才略莫已之若外委¶
胥吏内聽婦言城中開南北二甲第室宇宏麗冠絶當¶
<pb:KR2a0026_WYG_118-3b>¶
時又扵近郊起亭榭所至之處帷帳什器皆扵宿設儲¶
不改供城南膏腴别墅連疆接畛凡數十所婢僕曵羅¶
綺一百餘人恣為不法侈僭無度江淮方面京輦要司¶
皆排去忠良引用貪猥士有求進者不結子弟則謁主¶
書貨賄公行近年以来未有其比與王縉同列縉方務¶
聚財遂睦扵載二人相得甚歡日益縱横代宗盡察其¶
跡以載任寄多年欲全君臣之分載嘗獨見上誡之不¶
<pb:KR2a0026_WYG_118-4a>¶
悛初扈駕自陜還與縉上表請以河中府為中都秋杪¶
行幸春首還京以避蕃戎侵軼之患帝初納之遣條奏¶
以聞自魚朝恩就誅志頗盈滿遂抗表請建中都文多¶
不載大略以闗輔河東等十州户税入奉京師創置精¶
兵五萬屯在中都以威四方辭多開闔自以為表入事¶
行潛遣所由吏扵河中經營節度寄理扵涇州大歴八¶
年蕃戎入邠寜之後朝議以為三輔已西無襟帶之固¶
而涇州散地不足為守載嘗為西州刺史知河西隴右¶
之要害指畫扵上前曰今國家西境極于潘源吐蕃防¶
<pb:KR2a0026_WYG_118-4b>¶
戍在摧沙堡而原州界其間原州當西塞之口接隴山¶
之固草肥水甘舊壘存焉吐蕃比毁其垣墉棄之不居¶
其西則監牧故地皆有長濠巨塹重複深固原州雖早¶
霜黍稷不蓺而有平凉附其東獨耕一縣可以足食請¶
移京西軍戍原州乗間築之貯粟一年戎人夏牧多在¶
青海羽書覆至已逾月矣今運築並作不二旬可畢移¶
子儀大軍居涇以為根本分兵守石門木峽隴山之闗¶
<pb:KR2a0026_WYG_118-5a>¶
北抵于河皆連山峻嶺冦不可越稍置鳴沙縣豐安軍¶
為之羽翼北帶靈武五城為之形勢然後舉隴右之地¶
以至安西是謂斷西戎之脛朝廷可髙枕矣兼圖其地¶
形以獻載宻使人踰隴山入原州量井泉計徒庸車乗¶
畚鍤之器皆具檢校左僕射田神功沮之曰夫興師料¶
敵老將所難陛下信一書生言舉國從之聽誤矣上遅¶
疑不决㑹載得罪乃止初六年載條奏應縁别勑授文¶
武六品以下敕出後望令吏部兵部便附甲團奏不得¶
檢勘從之時功狀奏擬結銜多謬載欲權歸扵已慮有¶
<pb:KR2a0026_WYG_118-5b>¶
司較正㑹有上封人李少良宻以載醜跡聞載知之奏¶
扵上前少良等數人悉斃扵公府由是道路以目不敢¶
議載之短門庭之内非其黨與不接平素交友涉扵道¶
義者悉踈棄之代宗寛仁明恕審其所由凡累年載長¶
惡不悛衆怒上聞大歴十二年三月庚辰仗下後上御¶
延英殿命左金吾大將軍吴溱收載縉于政事堂各留¶
繫本所并中書主事卓英倩李待榮及載男仲武季能¶
<pb:KR2a0026_WYG_118-6a>¶
並收禁命吏部尚書劉晏訊鞫晏以載受任樹黨布于¶
天下不敢専斷請他官共事敕御史大夫李涵右散騎¶
常侍蕭昕兵部侍郎袁傪禮部侍郎常袞諫議大夫杜¶
亞同推究其狀辯罪問端皆出自禁中仍遣中使詰以¶
隂事載縉皆伏罪是日宦官左衞將軍知内侍省事董¶
秀與載同惡先載扵禁中杖殺之敕曰任直去邪懸扵¶
帝典奨善懲惡急扵時政和鼎之寄匪易其人中書侍¶
郎同中書門下平章事元載性頗姦回跡非正直寵待¶
踰分早踐鈞衡亮弼之功未能經邦成務挾邪之志常¶
<pb:KR2a0026_WYG_118-6b>¶
以罔上面欺隂託妖巫夜行解禱用圖非望庶逭典章¶
納受贓私貿鬻官秩凶妻忍害暴子侵牟曾不隄防恣¶
其凌虐行僻辭矯心狠貌恭使沉抑之流無因自逹賞¶
罰差謬罔不由兹頃以君臣之間重扵去就冀其遷善¶
掩而不言曽無悔非彌益凶戾年序滋逺釁惡貫盈將¶
肅政扵朝班俾申明扵憲網宜賜自盡朕涉道猶淺知¶
人不明理績未彰遺闕斯衆致兹刑辟憫媿良深僶俛¶
<pb:KR2a0026_WYG_118-7a>¶
行之務申沮勸凡在中外悉朕懐焉又制曰門下侍郎¶
同中書門下平章事王縉附㑹姦邪阿諛讒佞據兹犯¶
狀罪至難容矜以耄及未忍加刑俾申屈法之恩貸以¶
岳牧之秩可使持節括州諸軍事守括州刺史宜即赴¶
任扵戲朕恭己南面推誠股肱敷求哲人將弼予理昧¶
扵任使過在朕躬無曠厥官各慎厥職初晏等承㫖縉¶
亦處極法晏謂涵曰重刑再覆國之常典况誅大臣豈¶
得不覆奏又法有首從二人同刑亦宜重取進止涵等¶
咸聽命及晏等覆奏上乃減縉罪從輕載長子伯和先¶
<pb:KR2a0026_WYG_118-7b>¶
是貶在揚州兵曹叅軍載得罪命中使馳傳扵揚州賜¶
死次子仲武祠部員外郎次子季能祕書省校書郎并¶
載妻王氏並賜死女資敬寺尼真一收入掖庭王氏開¶
元中河西節度使忠嗣之女也素以兇戾聞恣其子伯¶
和等為虐伯和恃父威勢唯以聚歛財貨徴求音樂為¶
事載在相位多年權傾四海外方珍異皆集其門如恐¶
不及名姝異樂資貨不可勝計故伯和仲武等得肆其¶
<pb:KR2a0026_WYG_118-8a>¶
志輕浮之士奔其門者如恐不及名姝異樂禁中無者¶
有之兄弟各貯妓妾于室倡優猥褻之戲天倫同觀略¶
無愧恥及得罪行路無嗟惜者中使董秀主書卓英倩¶
李待榮及隂陽人李季連以載之故皆處極法遣中官¶
扵萬年縣界黄臺鄉毁載祖及父母墳墓斵棺棄柩及¶
私廟木主并載大寜里安仁里二宅充修百司𪠘宇以¶
載籍没鍾乳五百兩分賜中書門下御史臺五品已上¶
尚書省四品已上王昻者出自戎旅以軍功累遷河中¶
尹充河中節度使貪縱不法務扵聚歛以貨藩身永泰¶
<pb:KR2a0026_WYG_118-8b>¶
元年正月檢校刑部尚書知省事改殿中少監元載秉¶
政與載深相結託大歴五年六月為江陵尹兼御史大¶
夫充荆南節度觀察使代衞伯玉昻既行伯玉諷大將¶
楊等拒昻乞留伯玉詔許之昻復檢校刑部尚書知¶
省事専事奢靡廣修第宅多畜妓妾以逞其志在刑部¶
雖公務有程昻耽狥私宴連日不視曹事性貪恡無愧¶
茍得乃鬻公廨園菜收其錢以潤屋甚為時論所醜元¶
<pb:KR2a0026_WYG_118-9a>¶
載誅貶連州刺史遣中使監至萬州過硤江墜江而卒¶
李少良者以吏用早從使幕因職遷殿中侍御史罷逰¶
京師干謁權貴時元載専政所居第宅崇侈子弟縱横¶
貨賄公行士庶咸嫉之少良怨不見用乗衆怒以抗疏¶
上聞留少良扵禁内客省少良友人韋頌因至禁門訪¶
少良少良漏其言頌不慎宻遂為載備知之乃奏少良¶
狂妄詔下御史臺訊鞫是時御史大夫缺載以張延賞¶
為之屬意焉少良以泄禁中奏議制使陸珽同伏罪初¶
韋頌及珽俱與少良友善與載子弟親黨欵狎頌得少¶
<pb:KR2a0026_WYG_118-9b>¶
良㣲㫖漏扵載所親遂逹扵載載宻召珽問之珽具白¶
其狀及禁中語載得之奏于上前上大怒並付京兆府¶
决殺珽珽國子司業善經之子也少傳父業頗通經史¶
性浮躁而疎故及于累大歴中元載弄權自恣人皆惡¶
之八年七月晉州男子郇謨以麻辮髪持竹筐及葦蓆¶
哭扵東市人問其故對曰有三十字請獻扵上若無堪¶
便以竹筐貯屍棄之于野京兆府以聞上即召見賜衣¶
<pb:KR2a0026_WYG_118-10a>¶
館扵禁内客省其獻三十字各論一事其要者團字監¶
字團者請罷諸州團練使監者請罷諸道監軍使殿中¶
御史楊䕶職居左廵郇謨哭市䕶不聞奏上以為蔽匿¶
貶連州桂陽縣丞員外置元載當承寵得志毎改張朝¶
政出扵載手中外共怒當時歸咎扵載故少良封事扵¶
前郇謨哭市扵後凡百有位宜為明誡¶
王縉字夏卿河中人也少好學與兄維早以文翰著名¶
縉連應草澤及文辭清麗舉累授侍御史武部員外禄¶
山之亂選為太原少尹與李光弼同守太原功効謀略¶
<pb:KR2a0026_WYG_118-10b>¶
衆所推先加憲部侍郎兼本官時兄維陷賊受偽署賊¶
平維付吏議縉請以已官贖維之罪特為減等縉尋入¶
拜國子祭酒改鳯翔尹秦隴州防禦使歴工部侍郎左¶
散騎常侍撰玄宗哀冊文時稱為工改兵部侍郎屬平¶
殄史朝義河朔未安詔縉以本官河北宣慰奉使稱㫖¶
廣徳二年拜黄門侍郎同平章事太㣲宫使弘文崇賢¶
館大學士其年河南副元帥李光弼薨扵徐州以縉為¶
<pb:KR2a0026_WYG_118-11a>¶
侍中持節都統河南淮西山南東道諸節度行營事縉¶
懇讓侍中從之加上柱國兼東都留守嵗餘遷河南副¶
元帥請減軍資錢四十萬貫修東都殿宇大歴三年幽¶
州節度使李懐仙死以縉領幽州盧龍節度縉赴鎮而¶
還委政扵燕將朱希彩又屬河東節度辛雲京卒遂兼¶
太原尹北都留守河東節度營田觀察等使縉又讓河¶
南副元帥東都留守從之太原舊將王無縱張奉璋等¶
恃功且以縉儒者易之毎事多違約束縉一朝悉召斬¶
之將校股慄二嵗罷河東歸朝授門下侍郎中書門下¶
<pb:KR2a0026_WYG_118-11b>¶
平章事時元載用事縉卑附之不敢與忤然恃才與老¶
多所傲忽載所不悦心雖希載㫖然以言辭凌詬無所¶
忌憚時京兆尹黎幹者戎州人也數論事載甚病之而¶
力不能去也幹嘗白事扵縉縉曰尹南方君子也安知¶
朝禮其慢而侮人率如此類縉弟兄奉佛不茹葷血縉¶
晚年尤甚與杜鴻漸捨財造寺無限極妻李氏卒捨道¶
政里第為寺為之追福奏其額曰寳應度僧三十人住¶
<pb:KR2a0026_WYG_118-12a>¶
持毎節度觀察使入朝必延至寶應寺諷令施財助已¶
修繕初代宗喜祠祀未甚重佛而元載杜鴻漸與縉喜¶
飯僧徒代宗嘗問以福業報應事載等因而啟奏代宗¶
由是奉之過當嘗令僧百餘人扵宫中陳設佛像經行¶
念誦謂之内道場其飲膳之厚窮極珍異出入乗廐馬¶
度支具廪給毎西蕃入冦必令韋僧講誦仁王經以攘¶
虜冦茍幸其退則横加錫賜胡僧不空官至卿監封國¶
公通籍禁中勢移公卿争權擅威日相凌奪凡京畿之¶
豐田美利多歸扵寺觀吏不能制僧之徒侣雖有贓姦¶
<pb:KR2a0026_WYG_118-12b>¶
畜亂敗戮相繼而代宗信心不易乃詔天下官吏不得¶
箠曵僧尼又見縉等施財立寺窮極瓖麗毎對揚啟沃¶
必以業果為證以為國家慶祚靈長皆福報所資業力¶
已定雖小有患難不足道也故禄山思明毒亂方熾而¶
皆有子禍僕固懐恩將亂而死西戎犯闕未擊而退此¶
皆非人事之明徴也帝信之愈甚公卿大臣既挂以業¶
報則人事棄而不修故大歴刑政日以凌遅有由然也¶
<pb:KR2a0026_WYG_118-13a>¶
五臺山有金閣寺鑄銅為瓦塗金扵上照曜山谷計錢¶
巨億萬縉為宰相給中書符牒令臺山僧數十人分行¶
郡縣聚徒講説以求貨利代宗七月望日扵内道場造¶
盂蘭盆飾以金翠所費百萬又設髙祖己下七聖神座¶
備幡節龍傘衣裳之制各書尊號于幡上以識之舁出¶
内陳扵寺觀是日排儀仗百寮序立扵光順門以俟之¶
幡花鼓舞迎呼道路嵗以為常而識者嗤其不典其傷¶
敎之源始扵縉也李氏初為左丞韋濟妻濟卒奔縉縉¶
嬖之冒稱為妻實妾也又縱弟妹女尼等廣納財賄貪¶
<pb:KR2a0026_WYG_118-13b>¶
猥之跡如市賈焉元載得罪縉連坐貶括州刺史移處¶
州刺史大歴十四年除太子賔客留司東都建中二年¶
十二月卒年八十二¶
楊炎字公南鳯翔人曽祖大寳武徳初為龍門令劉武¶
周陷晉絳攻之不降城破被害襃贈全節侯祖哲以孝¶
行有異旌其門閭父播登進士第隐居不仕玄宗徴為¶
諌議大夫棄官就養亦以孝行禎祥表其門閭肅宗就¶
<pb:KR2a0026_WYG_118-14a>¶
加散騎常侍賜號玄靖先生名在逸人傳炎美鬚眉風¶
骨峻峙文藻雄麗汧隴之間號為小楊山人釋褐辟河¶
西節度掌書記神烏令李大簡嘗因醉辱炎至是與炎¶
同幕率左右反接之鐵棒撾之二百流血被地㡬死節¶
度使吕崇賁愛其才不之責後副元帥李光弼奏為判¶
官不應徴拜起居舍人辭禄就養岐下丁憂廬扵墓前¶
號泣不絶聲有紫芝白雀之祥又表其門閭孝著三代¶
門樹六闕古未有也服闋久之起為司勲員外郎改兵¶
部轉禮部郎中知制誥遷中書舍人與常衮並掌綸誥¶
<pb:KR2a0026_WYG_118-14b>¶
衮長扵除書炎善為徳音自開元已来言詔制之美者¶
時稱常楊焉炎樂賢下士以汲引為己任人士歸之嘗¶
為李楷落碑辭甚工文士莫不成誦之遷吏部侍郎修¶
國史元載自作相常選擢朝士有文學才望者一人厚¶
遇之將以代已初引禮部郎中劉單單卒引吏部侍郎¶
薛邕邕貶又引炎載親重炎無與為比載敗坐貶道州¶
司馬徳宗即位議用宰相崔祐甫薦炎有文學器用上¶
<pb:KR2a0026_WYG_118-15a>¶
亦自聞其名拜銀青光禄大夫門下侍郎同平章事炎¶
有風儀傅以文學早負時稱天下翕然望為賢相初國¶
家舊制天下財賦皆納扵左蔵庫而太府四時以數聞¶
尚書比部覆其出入上下相轄無失遺及第五琦為度¶
支鹽鐵使京師多豪將求取無節琦不能禁乃悉以租¶
賦進入大盈内庫以中人主之意天子以取給為便故¶
不復出是以天下公賦為人君私蔵有司不得窺其多¶
少國用不能計其嬴縮殆二十年矣中官以冗名持簿¶
書領其事者三百人皆奉給其間連結根固不可動及¶
<pb:KR2a0026_WYG_118-15b>¶
炎作相頓首扵上前論之曰夫財賦邦國之大本生人¶
之喉命天下理亂輕重皆由焉是以前代歴選重臣主¶
之猶懼不集往往覆敗大計一失則天下動揺先朝權¶
制中人領其職以五尺宦豎操邦之本豐儉盈虛雖大¶
臣不得知則無以計天下利害臣愚待罪宰輔陛下至¶
徳惟人是恤叅校蠧弊無斯之甚請出之以歸有司度¶
宫中經費一嵗㡬何量數奉入不敢虧用如此然後可¶
<pb:KR2a0026_WYG_118-16a>¶
以議政惟陛下察焉詔曰凡財賦皆歸左蔵庫一用舊¶
式毎嵗扵數中量進三五十萬入大盈而度支先以其¶
全數聞炎以片言移人主意議者以為難中外稱之初¶
定令式國家有租賦庸調之法開元中玄宗修道徳以¶
寛仁為理本故不為版籍之書人户寖溢隄防不禁丁¶
口轉死非舊名矣田畆移換非舊額矣貧富昇降非舊¶
第矣户部徒以空文總其故書盖得非當時之實舊制¶
人丁戍邉者蠲其租庸六嵗免歸玄宗方事夷狄戍者¶
多死不返邉將怙寵而諱不以死申故其貫籍之名不¶
<pb:KR2a0026_WYG_118-16b>¶
除至天寳中王鉷為户口使方務聚斂以丁籍且存則¶
丁身焉往是隐課而不出耳遂案舊籍計除六年之外¶
積徴其家三十年租庸天下之人苦而無告則租庸之¶
法弊久矣迨至徳之後天下兵起始以兵役因之饑癘¶
徴求運輸百役並作人户凋耗版圖空虚軍國之用仰¶
給扵度支轉運二使四方征鎮又自給扵節度都團練¶
使賦斂之司數四而莫相統攝扵是綱目大壊朝廷不¶
<pb:KR2a0026_WYG_118-17a>¶
能覆諸使諸使不能覆諸州四方貢獻悉入内庫權臣¶
猾吏因縁為姦或公託進獻私為贓盗者動萬萬計河¶
南山東荆襄劒南有重兵處皆厚自奉養王賦所入無¶
㡬吏職之名随人署置俸給厚薄由其増損故科斂之¶
名凡數百廢者不削重者不去新舊仍積不知其涯百¶
姓受命而供之瀝膏血鬻親愛旬輸月送無休息吏因¶
其苛蠶食千人凡富人多丁者率為官為僧以色役免¶
貧人無所入則丁存故課免扵上而賦増扵下是以天¶
下殘瘁蕩為浮人鄉居地著者百不四五如是者殆三¶
<pb:KR2a0026_WYG_118-17b>¶
十年炎因奏對懇言其弊乃請作兩稅法以一其名曰¶
凡百役之費一錢之斂先度其數而賦扵人量出以制¶
入户無主客以見居為簿人無丁中以貧富為差不居¶
處而行商者在所郡縣税三十之一度所與居者均使¶
無僥利居人之税秋夏兩徴之俗有不便者正之其租¶
庸雜徭悉省而丁額不廢申報出入如舊式其田畆之¶
稅率以大歴十四年墾田之數為凖而均徴之夏稅無¶
<pb:KR2a0026_WYG_118-18a>¶
過六月秋税無過十一月逾嵗之後有户増而税減輕¶
及人散而失均者進退長吏而以尚書度支總統焉徳¶
宗善而行之詔諭中外而掌賦者沮其非利言租庸之¶
令四百餘年舊制不可輕改上行之不疑天下便之人¶
不土斷而地著賦不加斂而増入版籍不造而得其虚¶
實貪吏不誡而姦無所取自是輕重之權始歸扵朝廷¶
炎救時之弊頗有嘉聲莅事數月屬崔祐甫疾病多不¶
視事喬琳罷免炎遂獨當國政祐甫之所制作炎隳之¶
初減薄䕶作元陵功優人心始不悦又専意報恩復讐¶
<pb:KR2a0026_WYG_118-18b>¶
道州録事叅軍王沼有㣲恩扵炎舉沼為監察御史感¶
元載恩専務行載舊事以報之初載得罪左僕射劉晏¶
訊劾之元載誅炎亦坐貶故深怨晏晏領東都河南江¶
淮山南東道轉運租庸青苗鹽鐵使炎作相數月欲貶¶
晏先罷其使天下錢榖皆歸金部倉部又獻議開豐州¶
陵陽渠發京畿人夫扵西城就役閭里騷擾事竟無成¶
初大歴末元載議請城原州以遏西番入冦之衝要事¶
<pb:KR2a0026_WYG_118-19a>¶
未行而載誅及炎得政建中二年二月奏請城原州先¶
牒涇原節度使叚秀實令為之具秀實報曰凡安邉郤¶
敵之長䇿宜緩以計圖之無宜草草興功也又春事方¶
作請待農陳而緝其事炎怒徴秀實為司農卿以邠寜¶
别駕李懐光居前督作以檢校司空平章事朱泚御史¶
大夫平章事崔寜各統兵萬人以翼後三月詔下涇州¶
為具涇軍怒而言曰吾曹為國西門之屏十餘年矣始¶
治于邠纔置農桑地著之安而徙于此置榛莽之中手¶
披足踐纔立城壘又投之塞外吾何罪而寘此乎李懐¶
<pb:KR2a0026_WYG_118-19b>¶
光監朔方軍法令嚴峻頻殺大將涇州裨將劉文喜因¶
人怨怒拒不受詔上疏復求叚秀實為帥否則朱泚扵¶
是以朱泚代懐光文喜又不奉詔涇有勁兵二萬閉城¶
拒守令其子入質吐蕃以求援時方炎旱人情騷動羣¶
臣皆請赦文喜上皆不省徳宗減服御以給軍人城中¶
軍士當受春服賜與如故命朱泚李懐光等軍攻之乃¶
築壘環之涇州别將劉海賔斬文喜首傳之闕下茍非¶
<pb:KR2a0026_WYG_118-20a>¶
海賔効順必生邉患皆因炎以喜怒易帥涇帥結怨故¶
也原州竟不能城炎既構劉晏之罪貶官司農卿庾凖¶
與晏有隟乃用凖為荆南節度使諷令誣晏以忠州叛¶
殺之妻子徙嶺表朝野為之側目李正己上表請殺晏¶
之罪指斥朝廷炎懼乃遣腹心分往諸道裴冀東都河¶
陽魏博孫成澤潞礠邢幽州盧東美河南淄青李舟山¶
南湖南王定淮西聲言宣慰而意實説謗且言晏之得¶
罪以昔年附㑹姦邪謀立獨孤妃為皇后上自惡之非¶
他過也或有宻奏炎遣五使往諸鎮者恐天下以殺劉¶
<pb:KR2a0026_WYG_118-20b>¶
晏之罪歸己推過扵上耳乃使中人復炎辭扵正己還¶
報信然自此徳宗有意誅炎矣待事而發乃擢用盧杞¶
為門下侍郎平章事炎轉中書侍郎仍平章事二人同¶
事秉政杞無文學儀貌寝陋炎惡而忽之毎託疾息扵¶
他閣多不㑹食杞亦銜恨之舊制中書舍人分押尚書¶
六曹以平奏報開元初廢其職杞請復之炎固以為不¶
可杞益怒又宻啟中書主書過逐之炎怒曰主書吾局¶
<pb:KR2a0026_WYG_118-21a>¶
吏也有過吾自治之柰何而相侵屬梁崇義叛換徳宗¶
欲以淮西節度使李希烈統諸軍討之炎諌曰希烈始¶
與李忠臣為子親任無䨇竟逐忠臣而取其位背本若¶
此豈可信也居常無尺寸功猶强不奉法異日平賊後¶
恃功邀上陛下何以馭之初炎之南来途經襄漢固勸¶
崇義入朝崇義不能從已懐反側尋又使其黨李舟使¶
馳説崇義固而拒命遂圖叛逆皆炎迫而成之至是徳¶
宗欲假希烈兵勢以討崇義然後别圖希烈炎又固言¶
不可上不能平乃曰朕業許之矣不能食言遂以希烈¶
<pb:KR2a0026_WYG_118-21b>¶
統諸軍㑹徳宗嘗訪宰相羣臣中可以大任者盧杞薦¶
張鎰嚴郢而炎舉崔昭趙恵伯上以炎論議疎濶遂罷¶
炎相為左僕射後數日中謝對扵延英及出馳歸不至¶
中書盧杞自是益怒焉杞尋引嚴郢為御史大夫初郢¶
為京兆尹不附炎炎怒之諷御史張著彈郢郢罷兼御¶
史中丞炎又夙聞源休與郢有隙乃㧞休自流人為京¶
兆尹令伺郢過休莅官後與郢友善炎大怒張光晟方¶
<pb:KR2a0026_WYG_118-22a>¶
謀議殺廻紇酋帥炎乃以休為入廻紇使休㡬為虜所¶
殺郢尋坐以度田不實改為大理卿時人惜之至是杞¶
因羣情所欲又知郢與炎有隟故引薦之炎子弘業不¶
肖多犯禁受賂請託郢按之兼得其他過初炎將立家¶
廟先有私第在東都令河南尹趙恵伯貨之恵伯為炎¶
市為官𪠘時恵伯自河中尹都團練觀察等使初受代¶
郢奏追捕恵伯詰案御史以炎為宰相抑吏貨市私第¶
貴估其宅賤入其幣計以為贓杞召大理正田晉評罪¶
晉曰宰臣扵庶官比之監臨官市賈有羡利計其利以¶
<pb:KR2a0026_WYG_118-22b>¶
乞取論罪當奪官杞怒謪晉衡州司馬更召他吏繩之¶
曰監主自盜罪絞開元中蕭嵩將扵曲江南立私廟尋¶
以玄宗臨幸之所恐置廟非便乃罷之至是炎以其地¶
為廟有飛語者云此地有王氣炎故取之必有異圖語¶
聞上愈怒及臺司上具獄詔三司使同覆之建中二年¶
十月詔曰尚書左僕射楊炎託以文藝累登清貫雖謫¶
居荒服而虚稱猶存朕初臨萬邦思弘大化務擢非次¶
<pb:KR2a0026_WYG_118-23a>¶
招納時髦㧞自郡佐登于鼎司獨委心膂信任無疑而¶
乃不思竭誠敢為姦蠧進邪醜正既偽且堅黨援因依¶
動涉情故隳法敗度罔上行私茍利其身不顧扵國加¶
以内無訓誡外有交通縱恣詐欺以成贓賄詢其事跡¶
本末乖謬蔑恩棄徳負我何深考狀議刑罪在難宥但¶
以朕扵將相義切始終顧全大體特有弘貸俾從逺謫¶
以肅具寮可崖州司馬同正仍馳驛發遣去崖州百里¶
賜死年五十五炎早有文章亦勵志節及為中書舍人¶
附㑹元載時議已薄之後坐載貶官憤恚益甚歸而得¶
<pb:KR2a0026_WYG_118-23b>¶
政睚眦必讐險害之性附扵心唯其愛憎不顧公道以¶
至扵敗恵伯亦坐炎貶費州多田尉尋亦殺之¶
黎幹者戎州人始以善星緯數術進待詔翰林累官至¶
諌議大夫尋遷京兆尹以嚴肅為理人頗便之而因縁¶
附㑹與時上下大歴二年改刑部侍郎魚朝恩伏誅坐¶
交通出為桂州刺史本管觀察使至江陵丁母憂久之¶
㑹京兆尹缺人頗思幹八年復拜京兆尹兼御史大夫¶
<pb:KR2a0026_WYG_118-24a>¶
幹自以得志無心為理貪暴益甚徇扵財色十三年除¶
兵部侍郎性險挾左道結中貴以希主恩代宗甚惑之¶
時中官劉忠翼寵任方盛幹結之素厚嘗通其姦謀及¶
徳宗初即位幹猶以詭道求進宻居轝中詣忠翼第事¶
發詔曰兵部侍郎黎幹害若豺狼特進劉忠翼掩義隐¶
賊並除名長流既行市里皃僮數千人譟聚懐瓦礫投¶
擊之捕賊尉不能止遂皆賜死扵藍田驛忠翼宦官也¶
本名清潭與董秀皆有寵扵代宗天憲在口勢廽日月¶
貪饕納賄貨産巨萬大歴中徳宗居東宫幹及清潭嘗¶
<pb:KR2a0026_WYG_118-24b>¶
有姦謀動揺及是積前罪以誅之¶
庾凖常州人父光先天寳中文部侍郎凖以門䕃入仕¶
昵扵宰相王縉縉驟引至職方郎中知制誥遷中書舍¶
人凖素寡文學以柔媚自進既非儒流甚為時論所薄¶
尋改御史中丞遷尚書左丞縉得罪出為汝州刺史復¶
入為司農卿與楊炎厚善炎欲殺劉晏知凖與晏有隙¶
乃用為荆南節度凖乃上言得晏與朱泚書且有怨望¶
<pb:KR2a0026_WYG_118-25a>¶
又召補州兵以拒命扵是先殺晏然後下詔賜自盡海¶
内寃之炎以殺晏徴凖為尚書左丞建中三年六月丁¶
巳卒時年五十一贈工部尚書¶
史臣曰仲尼云富與貴是人之欲不以道得之不處反¶
乎是道者小人載謟輔國以進身弄時權而固位衆怒¶
難犯長惡不悛家亡而誅及妻兒身死而殃及祖禰縉¶
附㑹姦邪以至顛覆炎隳崔祐甫之規怒叚秀實之直¶
酬恩報怨以私害公三子者咸著文章殊乖徳行不常¶
其徳或承之羞大易之義也富貴不以其道小人之事¶
<pb:KR2a0026_WYG_118-25b>¶
哉觀庾凖之憸遭王縉之復徇楊炎之意曲致劉晏之¶
寃積惡而獲令終者其在餘殃乎¶
賛曰載縉炎凖交相附㑹左傳有言貪人敗類¶
　舊唐書卷一百十八¶
<pb:KR2a0026_WYG_118-26a>¶
　舊唐書卷一百十八考證¶
元載傳父景昇任員外官不理産業常居岐州載母携¶
　載適景昇冒姓元氏○沈炳震曰按此景昇本姓元¶
　氏載始冐姓也据新書父昇本景氏曹王明妃元氏¶
　賜田在扶風昇主其租入有勞請于妃冒姓元氏則¶
　載父本姓景而冒元也未知孰是¶
自以為表入事行潛遣所由吏于河中經營節度寄理¶
　扵涇州○(臣徳潛)按河中經營下應有闕文据新書¶
　敕所由于河中經圖宫殿築私第帝聞惡之置其議¶
<pb:KR2a0026_WYG_118-26b>¶
　初四鎮北庭行營節度使寄治涇州此另起文義也¶
　書中闕經營宫殿築私第等意¶
附王昻傳大歴五年六月為江陵尹○据衞伯玉傳當¶
　是元年¶
　舊唐書卷一百十八考證¶
