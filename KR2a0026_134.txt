# -*- mode: mandoku-view -*-
#+TITLE: 舊唐書
#+DATE: 2018-03-31 09:03:16.809533
#+PROPERTY: ID KR2a0026
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷一百三十四
<pb:KR2a0026_WYG_134-1a>¶
欽定四庫全書¶
　舊唐書卷一百三十四¶
後晉司空同中書門下平章事劉　昫撰¶
¶
　列傳第八十四¶
¶
馬燧　子暢(燧兄炫)　渾瑊　子鎬(鐬)¶
¶
馬燧字洵羙汝州郟城人其先自右扶風徙焉祖珉官¶
至左玉鈐衛倉曹父季龍嘗舉明孫呉俶儻善兵法官¶
至嵐州刺史幽州經畧軍使燧少時嘗與諸兄讀書乃¶
輟卷歎曰天下將有事矣丈夫當建功於代以濟四海¶
<pb:KR2a0026_WYG_134-1b>¶
安能矻矻為一儒哉燧姿度魁異長六尺二寸沉勇多¶
智畧該渉羣書尤善兵法安禄山反俾光禄卿賈循守¶
范陽燧說循曰禄山負㤙首亂雖䧟洛城必當夷滅公¶
盍建不代之功誅其逆将向潤客牛廷玠拔其根柢禄¶
山西不能入關則坐而受擒天下可定也循雖善之計¶
不時決事洩禄山果遣韓朝陽來召循朝陽至范陽與¶
循語隂伏壮士以弓&KR0076;縊殺之燧脫身走西山隠者徐¶
<pb:KR2a0026_WYG_134-2a>¶
遇匿之踰月間行歸平原平原不守復走魏郡寳應中¶
澤潞節度使李抱玉署奏趙城尉是時廻紇大軍還國¶
恃復東都之功倔強恣睢所過或虜掠廪粟供餼小不¶
如意恣行殺害抱玉具供辦賔介皆憚不敢行燧自贊¶
請主郵驛比廻紇至則先賂其渠帥與明要約廻紇乃¶
授燧旗幟為識犯令者命燧戮之燧取死囚給左右厮¶
役小違令輙殺之迴紇相顧失色虜涉其境無敢暴掠¶
抱玉益竒之燧因說抱玉曰屬者與廻紇言燧得其情¶
今僕固懐㤙恃功樹黨李懐仙張忠志薛嵩田承嗣分¶
<pb:KR2a0026_WYG_134-2b>¶
授疆土皆出於懐㤙其子瑒佻勇不義以燧度之將必¶
窺太原西山以為亂公宜深傋之無何懷㤙果與太原¶
都将李竭誠通謀將取太原其帥辛雲京覺之斬竭誠¶
固城自守懐㤙遣其子㻛率兵圍之初迴紇北歸遣其¶
將安恪石常庭将兵數百及誘募附麗者復數千人以¶
守河陽東都所虜掠重貨悉積河陽是時懐恩遣薛嵩¶
自相衛餽糧以絶河津抱玉令燧詣薛嵩説之嵩乃絶¶
<pb:KR2a0026_WYG_134-3a>¶
懐㤙從順署奏左武衛兵曹歴太子通事舍人遷著作¶
郎營田判官無幾遷秘書少監兼殿中侍御史為節度¶
判官承務郎遷鄭州刺史燧乃勸課農畝縂其戸籍歳¶
一稅之州人以為便大歴四年改懐州刺史乗亂兵之¶
後其夏大旱人失耕稼燧乃務修教化將吏有父母者¶
燧輒造之施敬收葬暴骨去其煩苛至秋界中生穭穀¶
人頗賴之抱玉移鎮鳳翔以汧陽被邉署奏隴州刺史¶
兼御史中丞州西有通道廣二百餘步上連峻山山與¶
吐蕃相值虜每入宼皆出於此燧乃按行險易立石種¶
<pb:KR2a0026_WYG_134-3b>¶
樹以塞之下置二門設籬櫓八日而功畢會抱玉入覲¶
與燧俱行久之代宗知其能召見拜商州刺史兼御史¶
中丞防禦水陸運使大歴十年河陽三城兵亂逐鎮將¶
常休明以燧檢校左散騎常侍御史大夫河陽三城使¶
十一年五月汴州大将李靈耀反因據州城絶運路以¶
邀節制代宗務姑息人因授靈耀汴宋等八州節度留¶
後靈耀不受命乃潛結魏博田承嗣乃遣兄子悦将兵¶
<pb:KR2a0026_WYG_134-4a>¶
援靈耀破永平軍将劉洽詔燧與淮西節度使李忠臣¶
合軍討靈耀忠臣懼賊焚廬舎西走燧勸其還兵請為¶
前鋒擊破田恱進逼汴州忠臣行汴南燧引軍行汴北¶
又敗靈耀將張清於西梁固靈耀選銳兵八千號為餓¶
狼軍燧獨引軍擊破之進至浚儀是時河陽兵冠諸軍¶
承嗣又遣恱將兵二萬救靈耀破永平軍将杜如江畧¶
曹州又敗李正已逰軍擊走劉洽長孫全緒等軍乗勝¶
去汴州一舎方陣而進忠臣㑹宋州淮南浙西兵與戰¶
不利請救於燧燧引四千人為竒兵擊破之田恱匹馬¶
<pb:KR2a0026_WYG_134-4b>¶
遁去靈耀知恱敗明日以百騎夜走汴州悉降燧讓功¶
於忠臣忠臣素暴戾燧不欲入汴城乃引軍退舎於板¶
橋忠臣入城果專其功因會擊殺宋州刺史李僧恵燧¶
還河陽大歴十四年六月檢校工部尚書太原尹北都¶
留守河東節度留後尋為節度使太原承前政鮑防百¶
井敗軍之後兵甲寡弱燧乃悉召将吏牧馬厮役得数¶
千人悉補騎卒教之數月為精騎造甲者必令長短三¶
<pb:KR2a0026_WYG_134-5a>¶
等稱其所衣以便進趨又造戰車蒙以狻猊象列㦸於¶
後行則載兵甲止則為營陣或塞險以遏奔衝器械無¶
不犀利居一年陳兵三萬開廣埸以習戰陣教其進退¶
坐作之勢建中二年六月朝於京師加檢校兵部尚書¶
令還太原初田悅新代承嗣統兵恐人不附己詐効誠¶
欵燧上疏明其必反宜先傋之其年悦果與淄青恒冀¶
通謀自將兵三萬圍邢州次臨洺築重城絶其内外以¶
拒救兵邢州將李洪臨洺將張伾皆堅守不拔昭義軍¶
告急乃詔燧將歩騎二萬與昭義節度使李抱真神䇿¶
<pb:KR2a0026_WYG_134-5b>¶
行營兵馬使李晟合軍救臨洺燧軍出&KR1746;口兵未過險¶
乃遣持書喻恱且示之好恱謂燧畏之十一月師次邯¶
鄲悅遣使至燧皆斬之以徇遣兵擊破其支軍射殺其¶
將成[炫-ㄙ+ㄥ]之悅自攻臨洺遣大将楊朝光将兵萬人於臨¶
洺南雙岡東西列二柵以禦燧燧乃率李抱真李晟進¶
軍營於二栅之中其夜東柵走歸悅明日燧進軍營明¶
山取其棄柵以置輜重悅謂将吏曰朝光堅柵不下萬¶
<pb:KR2a0026_WYG_134-6a>¶
人假令燧等盡銳攻之比數日計不能下殺傷必甚吾¶
此必拔臨洺賞勞軍士而與之戰必勝之術也恱乃分¶
恒州李惟岳救兵五千以助朝光燧率軍攻朝光田悦¶
將萬餘人救之燧乃令大将李自良李奉國将騎兵合¶
神䇿軍於雙岡禦之令曰令悅得過當斬爾自良等擊¶
却恱燧乃令推火車以焚其栅斬朝光及大将盧子昌¶
斬首五千餘級生虜八百餘人居五日進軍至臨洺田¶
悅悉軍復戰燧自將銳兵振其衝口凡百餘合士皆決¶
死悅兵大敗斬首萬餘級生虜九百人得穀三十萬斛¶
<pb:KR2a0026_WYG_134-6b>¶
噐甲稱是恱收敗兵夜遁邢州圍亦解以功加右僕射¶
先戰燧誓軍中戰勝請以家財行賞既勝盡出其私財¶
以頒將士徳宗嘉之詔度支出錢五萬貫行賞還燧家¶
財尋加魏博招討使三年正月田悦求救於淄青恒冀¶
李納遣大将衛俊將兵萬人救悦李惟岳亦遣兵三千¶
赴援恱收合散卒二萬餘人壁于洹水淄青軍其東恒¶
冀軍其西首尾相應燧率諸軍進屯於鄴奏請益河陽¶
<pb:KR2a0026_WYG_134-7a>¶
兵詔河陽節度使李芃將兵會之軍次于漳悅遣將王¶
光進以兵守長橋築月城以為固軍不得渡燧乃於下¶
流以車數百乗維以鐵鏁鏁絶中流實以土囊以遏水¶
水稍淺諸軍畢渡是時軍粮少悦深壁不戰欲老燧軍¶
燧令諸軍持十日粮進次倉口與悦夾洹水而軍抱真¶
與李芃問曰糧少而深入何也燧曰糧少利速戰兵法¶
善於致人不致於人今田悦與淄青恒冀三軍為首尾計¶
欲不戰以老我師若分軍擊其左右兵少未可必破悦¶
且來救是前後受敵也兵法所謂攻其必救彼固當戰¶
<pb:KR2a0026_WYG_134-7b>¶
也燧為諸軍合而破之燧乃造三橋道逾洹水日挑戰¶
恱不敢出恒州兵以軍少懼為燧所并引軍合於悅悅¶
謂燧明日復挑戰乃伏兵萬人欲邀燧燧乃令諸軍半¶
夜皆食先鷄鳴時擊鼔吹角潛師傍洹水徑趋魏州令¶
曰聞賊至則止為陣又令百騎吹鼔角皆留於後仍抱¶
薪持火待軍畢發止鼓角匿其旁伺恱軍畢渡焚其橋¶
軍行十數里悅乃率淄青恒州步騎四萬餘人踰橋掩¶
<pb:KR2a0026_WYG_134-8a>¶
其後乗風縱火鼓譟而進燧乃坐申令無動命前除草¶
斬榛棘廣百步以為陣燧出陣募勇力得五千餘人分¶
為前列以俟賊至比悦軍至則火止氣乏力少衰乃縱¶
兵擊之恱軍大敗時神䇿昭義河陽軍小却河東軍既¶
勝諸軍還鬬合擊又大破之迫洹水恱軍走橋橋已焚¶
矣恱軍亂赴水斬首二萬餘級殺大將孫晉卿安墨啜¶
生獲三千餘人溺死者不可勝紀淄青軍殆盡死者相¶
枕藉三十餘里恱收敗卒千餘人走魏州至門州将李¶
長春閉門不納久之追兵不至比明乃納恱恱既入殺¶
<pb:KR2a0026_WYG_134-8b>¶
長春嬰城自守數日李𠕅春以博州降悅兄昻以洺州¶
降王光進以長橋降悅遣符璘李瑶将五百騎送淄青¶
兵還鎮璘瑶因來降燧魏州先引御河入南流燧令塞¶
其領口河流絶城中益恐恱乃遣許士則侯臧徒步間¶
行說朱滔王武俊借兵求救時王武俊已殺李惟岳𫝊¶
首京師授武俊恒冀觀察都防禦使時武俊同列張孝¶
忠已為易定節度使武俊獨為防禦使又割趙深二州¶
<pb:KR2a0026_WYG_134-9a>¶
為一鎮以康日知為觀察使甚為怨望且素輕孝忠恥¶
名在下時朱滔討李惟岳拔深州求隸幽州不得亦怨¶
望由是滔武俊同謀救恱恱恃燕趙之援又出兵二萬¶
背城而陣燧復與諸軍擊破之五月加燧同中書門下¶
平章事六月朱滔王武俊聨兵五萬來救恱至于城下¶
諸帥議退兵燧固不可徳宗遣朔方節度使李懐光将¶
朔方軍步騎萬五千人赴燧是月晦懐光亦至懷光勇¶
而無謀軍至之日未休息堅請與滔等戰王師不利悅¶
等決水灌燧等軍燧兵屈糧少七日燧與諸軍退次魏¶
<pb:KR2a0026_WYG_134-9b>¶
縣是月詔加燧魏州大都督府長史兼魏博貝四州節¶
度觀察招討等使田恱朱滔王武俊軍亦至魏縣與官¶
軍隔河對壘十一月三盗於魏縣軍中遞相推奨王號¶
朱滔稱冀王田恱稱魏王王武俊稱趙王又遣使於李¶
納納稱齊王四道共推淮西李希烈為天下兵馬元帥¶
大尉建興王皆偽署官號如國初行臺之制而名目頗¶
有妖僻者然未敢偽稱年號而五盗合從圗傾社稷兩¶
<pb:KR2a0026_WYG_134-10a>¶
河鼎沸寇盗横行燧等雖志在勤王竟莫能敺&KR1817;患難¶
四年十月涇師犯闕帝幸奉天燧引軍還太原議者云¶
燧若乗田恱洹水之敗併力攻之時城中敗卒無三二¶
千人皆夷傷未起日夕俟降燧與抱真不和遷延於擊¶
賊乃致三盗連結至今為梗職燧之由燧至太原遣行¶
軍司馬王權將兵五千赴奏天又遣男彚及太将之子¶
與俱來壁於中渭橋及帝幸梁州權彚領兵還鎮燧以¶
晉陽王業所起度都城東靣平易受敵時天下騷動北¶
邉數有警急乃引晉水架汾而注城之東瀦以為池寇¶
<pb:KR2a0026_WYG_134-10b>¶
至計省守陴者萬人又決汾水環城多為池沼樹桞以¶
固隄尋兼保寧軍節度使興元元年正月加檢校司徒¶
封北平郡王七月徳宗還京加燧奉誠軍及晉絳慈隰¶
節度并管内諸軍行營副元帥令與侍中渾瑊鎮國軍¶
節度使駱元光同討河中初李懐光㩀河中燧遣使招¶
諭之懐光妹壻要廷珍守晉州衙将毛朝敭守隰州鄭¶
抗守慈州皆相次降燧初王武俊自魏縣還鎮雖去偽¶
<pb:KR2a0026_WYG_134-11a>¶
號而攻圍趙州不觧康日知窘䠞欲棄趙州燧奏曰可¶
詔武俊與抱真同擊朱滔以深趙隸武俊請改日知為¶
晉恵隰節度使日知未至而三州降燧故又加燧晉慈¶
隰節度使燧乃表讓三州於日知且言囙降而授之恐¶
後有功者踵以為常上嘉而許之燧乃遣使迎日知既¶
至籍府庫而歸之日知喜且過望九月十五日燧帥步¶
騎三萬次于絳分兵收夏縣畧稷山攻龍門降其将馮¶
萬興任象玉燧以兵攻絳州十月拔其外城其夜偽刺¶
史王克同與大将逹奚小進棄城走降其衆四千人又¶
<pb:KR2a0026_WYG_134-11b>¶
遣大将李自良谷秀分兵畧定聞喜夏縣萬泉虞鄉永¶
樂猗氏六縣降其将辛兟及兵五千人谷秀以犯令虜¶
士女斬之以狥貞元元年軍次寳鼎敗賊騎兵於陶城¶
前鋒将李黯追擊之射殺賊将徐伯文斬首萬餘級獲¶
馬五百匹是歳天下蝗旱物價騰踊軍乏糧餉而京師¶
言事多請捨懐光上意未决燧以懐光逆節尤甚河中¶
宻邇京邑反覆不可保信捨之無以示天下慮上為左¶
<pb:KR2a0026_WYG_134-12a>¶
右所惑且兵事尚宻六月燧乃捨軍以數百騎朝于京¶
師比召見燧曰臣雖不武得芻糧支一月足以平河中¶
上許之七月燧因朝京師乃與渾瑊駱元光韓逰瓌合¶
軍次于長春宫懐光将徐廷光以兵六千守宫城禦備¶
甚嚴燧度長春不下則懐光自固攻之曠日持久所傷¶
必甚乃挺身至城下呼廷光廷光素憚燧威名則拜於¶
城上燧度廷光心已屈乃徐謂之曰我來自朝廷可西¶
靣受命廷光復拜燧乃喻之曰公等皆朔方将士禄山¶
以來首建大勲四十餘年功伐最髙柰何棄祖父之勲¶
<pb:KR2a0026_WYG_134-12b>¶
力背君上為族滅之計耶從吾非止免禍富貴可圖也¶
賊徒皆不對燧又曰爾以吾言不誠今相去不逺數步¶
爾當射我乃披襟示之廷光感泣俯伏軍士亦泣下先¶
一日賊焦籬堡守将尉珪以兵二千因堡降燧廷光東¶
道既絶乃率衆出降燧以數騎徑入城處之不疑莫不¶
畏服衆大呼曰吾輩復得為王人矣渾瑊繇是服燧私¶
謂叅佐曰予嘗謂馬公用兵與予不相逺但驚怪累敗¶
<pb:KR2a0026_WYG_134-13a>¶
田恱今觀其行兵料敵吾不迨逺矣八月燧移軍於焦¶
籬堡其夜賊太原堡守将呉冏棄堡而遁其下皆降燧¶
率諸軍濟河兵凡八萬陣於城下是日賊將牛名俊斬¶
懐光首以城降其守兵猶一萬六千人斬賊將閻晏孟¶
寳張清呉冏等七人以徇為懐光脇虜者皆捨之燧自¶
朝京師還行營凡二十七日而河中平詔書褒羙遷光¶
禄大夫兼侍中仍與一子五品正員官宴賜畢還太原¶
是行也徳宗賜燧宸扆台衡二銘序曰朕每覧上古之¶
書及唐虞之際君臣相得聖賢同時日夕孜孜講論至¶
<pb:KR2a0026_WYG_134-13b>¶
道或陳其鑒誡或諷以詠歌煥乎典謨百代是式有以¶
見啓沃之道理化之端意甚慕之而未能迨也頃靈鹽¶
節度使杜希全著書上獻多所規諌聊為君臣箴用荅¶
其意河東等道副元帥司徒燧固請勒石貽厥後人朕¶
以文既非工義又非備垂諸來裔良所恧焉起予者啇¶
因之有作庶乎朝夕自儆且俾後代知我文武殿邦之¶
臣歟宸扆銘曰天生蒸人性命元淳嗜欲交馳利害糺¶
<pb:KR2a0026_WYG_134-14a>¶
紛無主乃亂樹之以君九域茫茫萬情云云目不備覩¶
耳難偏聞覩之聞之矧又非真事失其源道逺莫親理¶
得其要化行如神失源維何不自正身正身之方先誠¶
其意罔從爾欲罔載爾偽體道崇徳本仁率義必信若¶
寒暑無私象天地感而遂通百慮一致任人之術各當¶
其器捨短從長理無求備事多總集衆才咸遂知而必¶
任任而勿貳以天下之目為鑒我鑒斯明以天下之心¶
為謀我謀則智求賢惟廣辯理惟精逆耳咈心必嘉乃¶
誠順㫖茍容亦察其情斥去姧諛全度忠貞先人立言¶
<pb:KR2a0026_WYG_134-14b>¶
為代作程諤諤者昌唯唯者傾繫以興亡曷云其輕承¶
天子人夫豈不貴伊昔哲王夙夜祗畏馭朽為戒納隍¶
為志神將害盈天匪假易四海為家夫豈不富伊昔哲¶
王勤儉固陋土階罔飾露臺罷構逺竒伎淫巧放珍禽¶
怪獸敬之慎之天命可祐欲令必行順人之情欲誠必¶
著清已之慮心無億詐事必忠恕凡將有為靡不三思¶
喜怒以節動静以時毫釐或差禍害亦隨慢易厥初悔¶
<pb:KR2a0026_WYG_134-15a>¶
其曷追刑不可長武不可恃作威逞力厲階斯起垂旒¶
蔽聰黈纊塞耳含𢎞光大是亦為羙覆之如天愛之如¶
子仁心感人率土自理嗟予寡昧嗣守丕圗冦戎薦興¶
徳化未孚大業兢兢其敢以渝俯察物情仰稽典謨作¶
誡斯言寘于坐隅台衡銘曰天列台星垂象于人聖人¶
則天亦建輔臣以翼以弼為衡為鈞如耳目應心如股¶
肱運身是則同體孰云非親隂陽相推四序成歳君臣¶
相得萬邦作乂感同風雲合若符契以道匡救盡規獻¶
替木必從繩金其用礪帝者之盛時惟陶唐乃聞疇咨¶
<pb:KR2a0026_WYG_134-15b>¶
仄陋明𫾻洎乎有虞二八騰芳爰迨伊尹相于成湯載¶
生姜牙諒彼武王道無不行謀無不臧君聖臣賢運泰¶
時康漢高既興蕭曹亦彰烈烈我祖膺期而昌剗滅羣¶
兇砥平四方惟衛及英啓闢封疆曰房與杜振理維綱¶
亦有魏徴忠謇昻昻偉兹衆材為棟為梁蕩蕩巍巍邦¶
家有光是知道之廢興繫于時主主之得失資于台輔¶
經之以文緯之以武出為方伯入作申甫絶維載張闕¶
<pb:KR2a0026_WYG_134-16a>¶
衮斯補惟徳是倚惟才是求人不易知徳亦難周𫝊說¶
板築夷吾射鉤任之不疑千載垂休體於至公何鄙何¶
讐追惟哲主必賴良弼矧予不徳暗於理術師旅繁起¶
政刑多失遘兹艱屯夙夜祗慄翊我戴我實惟勲賢内¶
熙庶績外總十連威武載掦謀猷日宣長城壓境巨艦¶
濟川同徳同心扶危持顛予嘉爾誠爾相予理惟后失¶
道亦臣之恥自昔格言慎終如始功蔵鼎彜道冠圖史¶
無俾伊傅克專厥羙作鑒勒銘永世是紀燧至太原乃¶
勒二銘於起義堂西偏帝為題額其崇寵如此二年冬¶
<pb:KR2a0026_WYG_134-16b>¶
吐蕃大将尚結贊䧟鹽夏二州各留兵守之結贊大軍¶
屯於鳴沙自冬及春羊馬多死糧餉不繼徳宗以燧為¶
綏銀麟勝招討使令與華帥駱元光邠帥韓逰瓌及鳳¶
翔諸鎮之師會於河西進討燧出師次石州結贊聞之¶
懼遣使請和仍約盟㑹上皆不許又遣其大將論頰熱¶
厚禮卑辭申請於燧請和燧頻表論奏上堅不許三年¶
正月燧軍還太原四月燧與論頰熱俱入朝燧盛言蕃¶
<pb:KR2a0026_WYG_134-17a>¶
情可保請許其盟上然之燧既入朝結贊遽自鳴沙還¶
蕃是歳閏五月十五日侍中渾瑊與蕃相尚結贊盟于¶
平凉為蕃軍所劫狼狽僅免䧟將吏六十餘員由燧之¶
謬謀也坐是奪兵權六月以燧守司徒兼侍中北平王¶
如故仍賜妓樂奉朝請而已五年九月燧與太尉李晟¶
召見于延英殿上嘉其有大勲力皆圗形凌煙閣列於¶
元臣之次九年七月燧對于延英初上以燧足疾不令¶
朝謁是日燧以冬首入朝勑許不拜而坐時太尉晟初¶
薨帝謂燧曰常時卿與太尉晟同來今獨見卿不覺悲¶
<pb:KR2a0026_WYG_134-17b>¶
慟上歔欷久之燧既退足疾仆於地上親掖起之送及¶
於陛燧頓首泣謝累上表乞骸陳讓侍中優詔不許貞¶
元十一年八月薨時年七十先是司天頻奏熒惑太白¶
犯太㣲上將間一月而燧薨廢朝四日詔京兆尹韓臯¶
監䕶䘮事嗣呉王獻為弔祭贈賵使册贈太尉諡曰莊¶
武子彚暢暢以父蔭累遷至鴻臚少卿留京師建中三¶
年燧討田恱於山東時歳旱京師括率商戸人心甚揺¶
<pb:KR2a0026_WYG_134-18a>¶
鳳翔留鎮幽州兵多離散入南山為盗殿中丞李雲端¶
與其黨袁封單超俊李誠信冀信等與暢善因飲食聚¶
㑹言時事將危暢乃遣家人温靖與父書具陳利害可¶
班師還鎮燧怒執靖具奏其状令兄[炫-ㄙ+ㄥ]執暢請罪徳宗¶
以燧方討賊不竟其事誅雲端等十一人勑炫就第杖¶
暢三十上於是罷括率之令燧貲貨甲天下燧既卒暢¶
承舊業屢為豪幸邀取貞元末中尉申志亷諷暢令獻¶
田園第宅順宗復賜暢初為彚妻所訴析其産中貴又¶
逼取仍指使施於佛寺暢不敢𠫤晚年財産並盡身歿¶
<pb:KR2a0026_WYG_134-18b>¶
之後諸子無室可居以至凍餒今奉誠園亭館即暢舊¶
第也暢終少府監贈工部尚書子繼祖以祖蔭四歳為¶
太子舍人累遷至殿中少監年三十七卒[炫-ㄙ+ㄥ]字弱翁燧¶
之仲兄少以儒學聞於時隠居蘇門山不應辟召至徳¶
中李光弼鎮太原辟為掌書記試大理評事監察御史¶
歴侍御史常叅謀議光弼甚重之奏授比部刑部郎中¶
田神功鎮汴州奏授節度判官檢校兵部郎中轉連州¶
<pb:KR2a0026_WYG_134-19a>¶
刺史徴拜吏部郎中又出為閬州刺史入為大理少卿¶
建中初為潤州刺史黜陟使桞載以清白聞徴拜太子¶
右庶子遷左散騎常侍弟燧為司徒以親比拜刑部侍¶
郎以疾辭改兵部尚書致仕貞元七年卒時年七十九¶
史臣曰燧雄勇强力常先計後戰又善誓師將戰親自¶
號令士無不慷慨感動戰皆决死未嘗折北謀得兵勝¶
冠於一時然力能擒田恱而不取納蕃帥之偽欵而保¶
其必盟平凉之會大臣幾䧟關畿揺動此謂才有餘而¶
心不至議者惜而恨之¶
<pb:KR2a0026_WYG_134-19b>¶
渾瑊臯蘭州人也本鐵勒九姓部落之渾部也髙祖大¶
俟利發渾阿貪支貞觀中為臯蘭州刺史曾祖元慶祖¶
大夀父釋之皆代為臯蘭都督大夀開元初歴左領衛¶
中郎将太子僕同正釋之少有武藝從朔方軍積戰功¶
於邉上累遷至開府儀同三司試太常卿寧朔郡王廣¶
徳中與吐蕃戰沒於靈武年四十九瑊本名曰進年十¶
餘歳即善騎射隨父戰伐破賀魯部下石堡城收龍駒¶
<pb:KR2a0026_WYG_134-20a>¶
島勇冠諸軍累授折衝果毅後節度使安思順遣瑊提¶
偏師深入葛禄部經&KR0546;媚磧略特羅斯山大破阿思布¶
部又與諸軍城永清柵天安軍遷中即将安禄山構逆¶
瑊從李光弼出師河北定諸郡邑賊将有李立節者素¶
稱驍勇與瑊格鬬臨陣斬之遷右驍衛将軍既而肅宗¶
即位於靈武瑊統兵赴行在至天徳遇蕃軍入寇瑊擊¶
敗之從郭子儀收両京討安慶緒破賊於新鄉改檢校¶
太僕卿充武鋒軍使又從僕固懐㤙討史朝義前後數¶
十戰朝義平加開府儀同三司太常卿賜實封二百戸¶
<pb:KR2a0026_WYG_134-20b>¶
及懐㤙謀亂令子瑒與瑊率軍圍榆次朔方将殺㻛瑊¶
率所部歸郭子儀㑹瑊父釋之戰死又起復本官為朔¶
方行營左廂兵馬使從子儀討吐蕃於邠州以功加御¶
史中丞軍還防秋於邠會吐蕃大入寇至奉天瑊拒戰¶
於漠谷大破蕃軍以功加太子賔客復屯於奉天華州¶
周智光反子儀奉詔討之令瑊領馬步萬人攻下同州¶
智光平詔以邠寕慶三州隸朔方軍子儀領之子儀令¶
<pb:KR2a0026_WYG_134-21a>¶
瑊先率兵至邠州便於宜禄縣防秋歳餘加兼御史大¶
夫大歴七年吐蕃大寇邉瑊與涇原節度使馬璘㑹兵¶
大破蕃賊於黄菩原自是毎年常戍於長武城臨盛秋¶
十一年領邠州刺史其年吐蕃入寇慶州方渠懐安等¶
鎮瑊擊却之十二年子儀入朝令瑊知邠寧慶三州兵¶
馬留後十三年廻紇侵太原破&KR0505;防軍北歸頗為邉患¶
以瑊為石嶺關已南諸軍都知兵馬使率兵掎角逐之¶
虜騎引退其年八月加檢校工部尚書單于副都䕶振¶
武軍使十四年郭子儀拜太尉號尚父分所管内别置¶
<pb:KR2a0026_WYG_134-21b>¶
三節度以瑊兼單于大都護充振武軍東受降城鎮北¶
大都䕶府綏銀麟勝等軍州節度副大使知節度使事¶
管内支度營田等使其年復以崔寧為朔方節度使領¶
子儀舊管徵瑊為左金吾衛大将軍兼左街使建中四¶
年李希烈遣間諜詐為瑊書與希烈交通瑊奏其状上¶
特保證之仍賜瑊馬一匹并鞍轡錦綵二百匹時以普¶
王為荆襄等道兵馬元帥討李希烈大開府幕以瑊檢¶
<pb:KR2a0026_WYG_134-22a>¶
校户部尚書御史大夫充中軍都虞&KR0049;會涇師亂徳宗¶
幸奉天後三日瑊率家人子弟自京城至乃署為行在¶
都虞候檢校兵部尚書京畿渭北節度觀察使居數日¶
邠寧節度使韓遊瓌與慶州刺史論惟明統兵三千自¶
乾陵北過赴醴泉以拒朱泚會諜報泚已出兵帝遽令¶
追逰瓌兵纔至奉天賊軍果至逰瓌等戰于城東王師¶
不利遂乘勝奔突将入官軍與賊隔門相持自邜至午¶
殺傷頗甚門内有草車數乗瑊令推車塞門焚之以外¶
禦乗火力戰賊方觧去然重圍已合賊大修攻具以僧¶
<pb:KR2a0026_WYG_134-22b>¶
法堅為匠師毁佛寺房宇以為梯櫓是月賊自丁巳至¶
辛未四靣攻城晝夜矢石不絶瑊隨機應敵僅能自固¶
十一月靈武節度使杜希全鹽州刺史戴休顔夏州刺¶
史常春合兵六千人赴難将至上議其所向宰相盧杞¶
白志貞以漠谷路為便瑊曰漠谷險隘必為賊所邀不¶
若取乾陵北過附柏城而行便取城東北鷄子堆下營¶
與城中犄角相應且分賊勢朱泚必不更於陵寢往來¶
<pb:KR2a0026_WYG_134-23a>¶
杞曰漠谷路近若慮逆賊邀擊即出兵應接若取乾陵¶
路恐驚陵寢瑊曰今朱泚圍城斬伐柏城以夜繼晝驚¶
動已多今城中危急佇望救軍唯希全等率先赴難安¶
危是賴所繫非輕制置不宜差跌但令希全等於鷄子¶
堆下營固守善地賊泚可以計破也盧杞等曰陛下以¶
順討逆不可自驚陵寢白志貞從而贊之上從杞議希¶
全等進至漠谷果為賊軍邀擊奪據水口乗高以大弩¶
巨石左右夾擊殺傷頗甚城中出兵應援亦為賊挫銳¶
而退希全等各歸還本鎮賊攻城逾急壕塹圜之旬日¶
<pb:KR2a0026_WYG_134-23b>¶
復偏攻東北角矢石亂入晝夜如雨城中死傷者甚衆¶
重圍救絶芻粟俱盡城中伺賊休息輙遣人城外捃拾¶
樵採以進御人心危䠞上與瑊對泣賊泚北據乾陵下¶
瞰城内身衣黄衣蔽以翟扇前後左右皆朱紫閹官晏¶
賜拜舞紛紜旁午城中動息賊俯窺之慢辭戲侮以為¶
破在漏刻之頃時令騎将環城招公卿士庶責以不識¶
天命十五日賊造雲橋成濶數十丈以巨輪為脚推之¶
<pb:KR2a0026_WYG_134-24a>¶
使前施濕氈生牛革多懸水囊以為障直指城東北隅¶
兩旁構木為廬冐以牛革廻環相屬負土運薪於其下¶
以填壕塹矢石不能傷城中恟懼相顧失色上召瑊勉¶
諭之令齎空名告身自御史大夫實封五百户已下者¶
千餘軸募諸軍突將敢死之士以當之兼賜瑊御筆一¶
管當戰勝量其功伐即署其名授之不足者筆書其身¶
因命以位仍謂瑊曰朕便與卿别更不用對來縱有急¶
切令馬承倩在卿處但令附奏瑊俯伏嗚&KR0843;上亦悲慟¶
不自勝撫瑊背而遣之前一日瑊與防城使侯仲莊揣¶
<pb:KR2a0026_WYG_134-24b>¶
雲橋來路先鑿地道下可深丈餘上積馬糞深五六尺¶
次二日即令爇火次一日復下柴薪夜燒之平明火熖¶
高於城壘是時北風正急賊乃隨風推橋以薄城下賊¶
三千餘人相繼而登城上士卒皆久寒餒又少甲胄瑊¶
但感激誡厲之以飢弱之衆當劇賊之鋒雖力戰應敵¶
人憂不濟公卿已下仰首祝天賊徒至地道所橋脚偏¶
䧟不能進湏臾風廻熖轉雲橋焚為灰燼賊焚死者數¶
<pb:KR2a0026_WYG_134-25a>¶
千城中歡譟振地時瑊中流矢遽自拔之血流霑沫格¶
鬭不已初不言瘡痛以激士心是日上先授瑊二子官¶
餘授將校有差賊又别造雲橋周以重鐵方就而朔方¶
節度使李懐光自魏縣行營赴難先遣兵馬使張韶入¶
奏韶至奉天與賊填塹者相雜臨城忽大呼謂城上曰¶
我李懐光使也懐光自河北領大軍至矣即繩引而登¶
城中得懐光表歡聲振動賊衆不之測乃令舁韶廵於¶
城上翌日懐光大軍次醴泉是夜賊解圍而去興元元¶
年正月以瑊為行在都知兵馬使二月賜實封五百戸¶
<pb:KR2a0026_WYG_134-25b>¶
是月徳宗移幸山南時懐光叛逆二賊連結寇盗縱横¶
瑊分布諸軍以為翼衛纔入谷口而懐光追騎遽至瑊¶
令侯仲莊以後軍擊敗之三月加檢校左僕射同中書¶
門下平章事兼靈州都督靈鹽豐夏等州定逺西城天¶
徳軍節度等使仍充朔方邠寧振武等道兼永平軍奉¶
天行營兵馬副元帥上臨軒授鉞用漢拜韓信故事是¶
月瑊将諸軍赴京畿賊将韓旻張廷芝宋歸朝等拒我¶
<pb:KR2a0026_WYG_134-26a>¶
師於武功瑊與吐蕃将論莾羅之衆大破賊於武亭川¶
斬首萬餘級瑊便赴奉天應接李晟抗京城西靣五月¶
李晟自東渭橋抵京城攻賊瑊亦與韓遊瓌戴休顔西¶
面諸軍會合晟破賊之日瑊亦進收咸陽尋聞朱泚姚¶
令言奔敗命諸軍分道邀擊其衆離潰相率來降選勁¶
騎三千急追泚至涇州賊将誅泚𫝊首來獻六月加瑊¶
侍中論收京城之功加實封李晟一千戸瑊八百戸韓¶
遊瓌戴休顔四百戸駱元光尚可孤五百户七月徳宗¶
還宫以瑊守本官兼河中尹河中絳慈隰節度使仍充¶
<pb:KR2a0026_WYG_134-26b>¶
河中同陜虢節度及管内諸軍行營兵馬副元帥改封¶
咸寧郡王九月賜瑊大寧里甲第女樂五人入第之日¶
宰臣節將送之一如李晟入第之儀以李懷光未平又¶
加朔方行營兵馬副元帥與河東節度使馬燧會兵進¶
討貞元元年八月河中平以功加檢校司空與一子五¶
品正員官是冬望皇帝親郊昊天上帝瑊入朝陪祀畢¶
還鎮河中三年吐蕃入寇至鳳翔為李晟邀擊之又襲¶
<pb:KR2a0026_WYG_134-27a>¶
破其摧沙堡吐蕃深恨之尚結贊入宼陷我鹽夏二州¶
以兵守之欲長驅犯京師而畏瑊與李晟馬燧欲陰計¶
圖之乃卑詞遜禮告馬燧請重立盟誓則蕃軍引去徳¶
宗不許馬燧自入朝言之上乃令崔翰入蕃報結贊言¶
還我鹽夏則許同盟結贊謂翰曰清水之會同盟人少¶
是以和好輕慢不成今蕃相及元帥已下凡二十一人¶
赴盟靈州節度使杜希全涇原節度使李觀皆和善守¶
信境外重之此時須請預盟翰約盟于清水且先歸我¶
鹽夏二州結贊曰清水非吉地請會盟於原州土梨樹¶
<pb:KR2a0026_WYG_134-27b>¶
又請盟畢歸二州翰歸備奏其事神䇿將馬有麟奏曰¶
土梨樹地多險恐蕃軍隠伏不利不如於平凉其地坦¶
平且近涇州就之為便乃定盟於平凉川初結贊請李¶
觀杜希全預盟欲執之徑犯京師詔報之曰杜希全職¶
在靈州不可出境李觀又已改官今遣侍中渾瑊充盟¶
會使五月瑊自咸陽入朝詔授平涼盟㑹使兵部尚書¶
崔漢衡副之司勲郎中鄭叔矩為判官瑊統兵二萬又¶
<pb:KR2a0026_WYG_134-28a>¶
詔華州節度使駱元光以本鎮兵從瑊閏月十五日瑊¶
與結贊會平涼初約以兵三千列於壇之東西散手四¶
百人至壇下各遣遊軍相覘伺是時蕃軍精騎數萬列¶
於壇西蕃之逰軍貫穿我軍之中瑊将梁奉貞率六十¶
騎為逰軍纔至壇所為蕃軍所執結贊又謂瑊曰請侍¶
中已下具衣冠劔佩瑊與監軍宋鳳朝崔漢衡等入幕¶
次坦無他慮結贊命伐鼓三通其衆呼譟而至瑊遽出¶
自幕後偶得他馬跨而奔馳追騎雲合流矢雨集而不¶
傷㑹瑊將辛榮以數百人據北阜與賊血戰追騎方止¶
<pb:KR2a0026_WYG_134-28b>¶
瑊僅得免辛榮兵盡矢窮力屈而降宋鳳朝瑊判官鄭¶
弇為追兵所殺崔漢衡中官俱文珍劉延李清朝漢衡¶
判官鄭叔矩瑊判官路泌袁同直大将軍扶餘凖馬寕¶
神䇿将孟日華李至言樂演明范澄馬弇等六十餘人¶
皆陷于賊尚結贊至原州列坐帳中召陷蕃将吏讓之¶
囙怒瑊曰武功之㨗吐蕃之力許以涇州靈州相報竟¶
食其言負我深矣舉國同怨本刼是盟志在擒瑊吾已¶
<pb:KR2a0026_WYG_134-29a>¶
為金枷待瑊將獻贊普既已失之虛致君等何為乃放¶
俱文珍馬寧馬弇歸朝七月瑊自奉天入朝素服待罪¶
詔釋之而後見俄而吐蕃入寇京畿瑊鎮奉天十月還¶
河中四年七月加邠寧慶副元帥十二年二月加檢校¶
司徒兼中書令諸使副元帥如故十五年十二月二日¶
薨於鎮廢朝五日羣臣於延英奉慰詔贈太師諡曰忠¶
武賻絹布四千匹米粟三千石及䘮車将至又為廢朝¶
應緣䘮事所司凖式支給命京兆尹監䕶葬日賜絹五¶
百匹瑊忠勤謹慎功高不伐在藩方歳時貢奉必躬親¶
<pb:KR2a0026_WYG_134-29b>¶
閱視每有頒錫雖居逺地如在帝前位極将相無㤀謙¶
抑物論方之金日磾故深為徳宗委信猜間不能入君¶
子多之子鍊鎬鐬鎬瑊第二子性謙謹多與士大夫逰¶
歴延唐二州刺史軍政吏職有可稱者及元和中諸道¶
出師討王承宗屬義武軍節度使任廸簡病不能軍以¶
鎬藉父威名足以鎮定乃以鎬檢校右散騎常侍充義¶
武軍節度副使九月六日加檢校工部尚書代廸簡為¶
<pb:KR2a0026_WYG_134-30a>¶
節度使鎬治兵練卒頗有威望然不能觀釁養銳以期¶
必勝鎮定相去九十里元和十一年冬鎬率全師壓賊¶
境而軍距賊壘三十里鎬謀慮不周但耀兵鋒無所控¶
制賊乃分兵潛入定州界焚燒驅掠鎬怒進攻賊壘交¶
鋒而敗師徒殆䘮其半餘衆還定州亂不可遏朝廷乃¶
除陳楚代之楚聞亂馳入定州鎬為亂兵所劫以至倮¶
露楚既整戢於亂兵處率斂衣服還鎬方得歸朝坐貶¶
韶州刺史後代州刺史韓重華奏收得鎬供軍錢絹十¶
餘萬貫匹再貶循州刺史歳餘卒鐬瑊第三子以父蔭¶
<pb:KR2a0026_WYG_134-30b>¶
起家為諸衛叅軍歴諸衛將軍元和初出為豐州刺史¶
天徳軍使坐贓貶袁州司戸憲宗思咸寧之勲比例從¶
輕五年徴為袁王傅復賜金紫遷殿中監開成初宰相¶
擬夀州刺史文宗曰鐬勲臣子弟豈可委以牧民仲尼¶
有言不如多與之邑今我念其先人之功與之致富可¶
也宰臣曰鐬常歴名郡有政能乃從之三年入為右金¶
吾衛大將軍知街事歴諸衛大將軍卒¶
<pb:KR2a0026_WYG_134-31a>¶
史臣曰馬司徒之方畧渾咸寧之忠藎各奮節義為時¶
名臣然元城之師失䇿於田恱平凉之會幾陷於吐蕃¶
此亦術有所不至也&KR0225;思建中之亂四海波騰賊泚竊¶
發之辰宗祀不絶如綫茍非忠臣致命化危為安則李¶
氏之宗社傾矣¶
贊曰北平之勲排難解紛咸寧蹈義感慨匡君再隆基¶
構克殄昬氛廻天捧日實頼将軍¶
　舊唐書卷一百三十四¶
<pb:KR2a0026_WYG_134-31b>¶
<pb:KR2a0026_WYG_134-32a>¶
　舊唐書卷一百三十四考證¶
馬燧傳恱恃燕趙之援又出兵二萬背城而陣燧復與¶
　諸軍擊破之五月加燧同中書門下平章事六月加¶
　燧魏州大都督府長史興元元年正月封北平郡王¶
　○(臣宗萬)按新書於破恱背城陣後連類書之不分¶
　年月似加爵封王是一時事然當燧擊破之時恱未¶
　嘗屈不當叠加晉封也是時燧退次魏縣加長史兼¶
　節度等使所以重其威也及軍還太原燧以晉陽王¶
　業所起瀦池固堤為守禦計燧之進戰退守功有足¶
<pb:KR2a0026_WYG_134-32b>¶
　多此封王之自也其爵自當遞加不應一時並及旦¶
　此年月鑿鑿無可疑也¶
渾瑊𫝊是月賊自丁未至辛未四靣攻城晝夜矢石不¶
　絶○(臣酉)按徳宗紀十月戊申如奉天丁未在戊申¶
　前一日徳宗尚未出奔其非朱泚攻城之日明矣未¶
　字當是卯字之訛考本紀甲子瑊及泚戰于城下敗¶
　之乙丑将軍高重㨗死之通鑑乙丑賊復攻城將軍¶
<pb:KR2a0026_WYG_134-33a>¶
　高重㨗破泚將李日月乗勝逐北賊伏兵擒之乙丑¶
　後二日為丁邜蓋乙丑以前官軍猶時與賊戰至高¶
　重㨗死後則城中奪氣官軍不復能出戰而重圍既¶
　合自丁邜至辛未攻城尤力者凡五日也¶
十一月靈武節度使杜希全鹽州刺史戴休顔夏州刺¶
　史常春合兵六千人赴難○(臣酉)按新書徳宗紀杜¶
　希全李建徽及朱泚戰于漢谷敗績事在十月辛酉¶
　非十一月也兩書不合未知孰是¶
若取乾陵北過附使城守固而行便取城東北鷄子堆¶
<pb:KR2a0026_WYG_134-33b>¶
　下與城中犄角相應○(臣酉)按通鑑云不若自乾陵¶
　北過附柏城而行營于城北鷄子堆與城中犄角相¶
　應語意明白此處若字上當脫一不字使字乃柏字¶
　之訛守固二字衍蓋因下有固守善地語故誤衍此¶
　二字也下字下當脫一營字俱改正¶
　舊唐書卷一百三十四考證¶
