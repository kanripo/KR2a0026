# -*- mode: mandoku-view -*-
#+TITLE: 舊唐書
#+DATE: 2018-03-31 09:03:16.836351
#+PROPERTY: ID KR2a0026
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷一百三十六
<pb:KR2a0026_WYG_136-1a>¶
欽定四庫全書¶
　舊唐書卷一百三十六¶
後晉司空同中書門下平章事劉　昫撰¶
¶
　列傳第八十六¶
¶
竇參(從子申附)　齊映　劉滋(從兄贊附)¶
¶
¶
盧邁　崔損　　齊抗¶
¶
竇參字時中工部尚書誕之𤣥孫父審言聞喜尉以參¶
貴贈吏部尚書參習法令通政術性矜嚴强直而果斷¶
少以門蔭累官至萬年尉時同僚有直官曹者將夕聞¶
<pb:KR2a0026_WYG_136-1b>¶
親疾請參代之會獄囚亡走京兆尹按直簿將奏參遽¶
請曰彼以不及狀謁參實代之宜當罪坐貶江夏尉人¶
多義之累遷奉先尉縣人曹芬名隸北軍芬素兇暴因¶
醉毆其女弟其父救之不得遂投井死參捕理芬兄弟¶
當死衆官皆請俟免喪參曰子因父生父由子死若以¶
喪延罪是殺父不坐也皆正其罪而杖殺之一縣畏㐲¶
轉大理司直按獄江淮次揚州節度使陳少游驕蹇不¶
<pb:KR2a0026_WYG_136-2a>¶
郊迎令軍吏𫝊問參正辭讓之少游悔懼促詣參參不¶
俟濟江還奏合㫖時婺州刺史鄧珽坐贓八千貫珽與¶
執政有舊以㑹赦欲免贓詔百寮於尚書省雜議多希¶
執政意參獨堅執正之於法竟徴贓明年除監察御史¶
奉使按湖南判官馬彛獄時彛舉屬令贓罪至千貫為¶
得罪者之子因權幸誣奏彛參竟白彛無罪彛實能吏¶
後累佐曹王臯以正直強幹聞參轉殿中侍御史改金¶
部員外郎刑部郎中侍御史知雜事無㡬遷御史中丞¶
不避權貴理獄以嚴稱數蒙召見論天下事又與執政¶
<pb:KR2a0026_WYG_136-2b>¶
多異同上深器之或參決大政時宰頗忌之多所排抑¶
亦無以傷參然多率情壊法初定百官俸料以嘗為司¶
直黨其官故給俸多於本寺丞又定百官班秩初令太¶
常少卿在左右庶子之上又惡詹事李昪遂移詹事班¶
退居諸府尹之下甚為有識所嗤尋兼户部侍郎時京¶
師人家豕生兩首四足有司欲奏參曰此為豕禍安可¶
上聞命棄之是時郊牛生犢有六足者太僕卿周皓白¶
<pb:KR2a0026_WYG_136-3a>¶
宰相請奏李泌亦戲荅以遣之故淮南節度使陳少㳺¶
子正儀請襲封參大署尚書省門曰陳少㳺位兼將相¶
之崇節變艱危之際君上含垢未能發明愚子何心輙¶
求𫝊襲正儀懼不敢求封而去時神策將軍孟華有戰¶
功為大將軍所誣奏稱華謀反有右龍武將軍李建玉¶
前䧟吐蕃久之自拔為部曲誣告潛通吐蕃皆當死無¶
以自白參悉理出之由是人皆屬望明年拜中書侍郎¶
同平章事領度支鹽鐵轉運使每宰相間日於延英召¶
對諸相皆出參必居後久之以度支為辭實専大政參¶
<pb:KR2a0026_WYG_136-3b>¶
無學術但多引用親黨使居要職以為耳目四方藩帥¶
皆畏懼之李納既憚參饋遺畢至外示敬參實隂間之¶
上所親信多非毁參竇中又與吳通𤣥通犯事覺參任¶
情好惡恃權貪利不知紀極終以此敗貶參郴州别駕¶
貞元八年四月也參至郴州汴州節度使劉士寜遺參¶
絹五千匹湖南觀察使李巽與參有隙遂具以聞又中¶
使逢士寜使於路亦奏其事徳宗大怒欲殺參宰相陸¶
<pb:KR2a0026_WYG_136-4a>¶
贄曰竇參與臣無分因事報怨人之常情然臣參宰衡¶
合存公體以參罪犯置之於死恐用刑太過於是且止¶
尋又遣中使謂贄等曰卿等所奏於大體雖好然此人¶
交結中外其意難測朕尋情狀其事灼然又竇參在彼¶
與諸戎帥交通社稷事重卿等速進文書處分贄奏曰¶
臣面承徳音幸奉密㫖皆以社稷為言又知根尋已審¶
敢不上同憂憤内絶狐疑豈願遲廻更貽念慮但以參¶
常經重任斯謂大臣進退之間猶宜有禮誅戮之際不¶
可無名劉晏久掌貨財當時亦招怨讟及加罪責事不¶
<pb:KR2a0026_WYG_136-4b>¶
分明叛者既得以為辭衆人亦為之懐愍用刑曖昧損¶
累不輕事例未遥所宜重慎竇參頃司鈞軸頗怙恩私¶
貪受貨財引縱親黨此則朝廷同議天下共𫝊至於潛¶
懐異圗將起大惡迹既未露人皆莫知臣等親奉天顔¶
議加刑辟但聞兇險之意尚昧結構之由況在衆流何¶
由備悉忽行峻罰必謂寃誣羣情震驚事亦非細若不¶
付外推鞫則恐難定罪名乞留睿聰更少詳度竇參於¶
<pb:KR2a0026_WYG_136-5a>¶
臣素亦無分陛下固已明知有何顧懐輙欲營救良以¶
事關國體義絶私嫌所冀典刑不濫於清時君道免虧¶
於聖徳乃再貶為驩州司馬男景伯配泉州女尼真如¶
隸郴州其財物婢妾𫝊送京師參特為左右中官深怒¶
謗沮不已未至驩州賜死於邕州武經鎮時年六十竇¶
申者參之族子累遷至京兆少尹轉給事中參特愛之¶
每議除授多訪於申申或泄之以招權受賂申所至人¶
目之為喜鵲徳宗頗聞其事數誡參曰卿他日必為申¶
所累不如出之以掩物議參曰臣無彊子姪申雖疎屬¶
<pb:KR2a0026_WYG_136-5b>¶
臣素親之不忍逺出請保無他犯帝曰卿雖自保如衆¶
人何參固如前對申亦不悛兵部侍郎陸贄與參有隙¶
吳通㣲弟兄與贄同在翰林俱承徳宗顧遇亦爭寵不¶
協金吾大將軍嗣虢王則之與申及通㣲通𤣥善遂相¶
與傾贄考貢舉言贄考貢不實吳通𤣥取宗室女為外¶
婦徳宗知其毁贄且令察視具得其奸狀乃貶則之為¶
昭州司馬吳通𤣥為泉州司馬竇申為道州司馬不旬¶
<pb:KR2a0026_WYG_136-6a>¶
日貶參郴州别駕即日以陸贄為宰相明年竇參再貶¶
驩州徳宗謂陸贄曰竇申竇榮李則之首末同惡無所¶
不至又並細㣲不比竇參便宜商量處置所有親密並¶
發遣於逺惡處贄奏曰竇參罪犯誠合誅夷聖徳含𢎞¶
務全事體特寛嚴憲俯貸餘生始終之恩實足感於庶¶
品仁煦之惠不獨幸於斯人所議貶官謹具别狀其竇¶
申竇榮李則之等既皆同惡固亦難容然以得罪相因¶
法有首從首當居重從合從輕參既蒙恩矜全申等亦¶
宜減降又於黨與之内亦有淑慝之殊稍示區分足彰¶
<pb:KR2a0026_WYG_136-6b>¶
沮勸竇榮與參雖非近屬亦甚相親然於欵密之中都¶
無邪僻之事仍聞激憤屢有直言因此漸搆猜嫌晚年¶
頗見疎忌若論今者隂事則尚未究端由如據比來所¶
行應不至兇險恐須差異以表詳明臣等商量竇榮更¶
貶逺官竇申則之並除名配流庶允從輕之典以洽好¶
生之恩夫趨勢附權時俗常態茍無髙節出衆何能特¶
立不羣竇參久塵鈞衡特承寵渥君之所任孰敢不從¶
<pb:KR2a0026_WYG_136-7a>¶
或游於門庭或序以中表或偏被接引或驟與薦延如¶
此之徒十常八九若聽流議皆謂黨私自非甚與交親¶
安可悉從貶累況竇參罷黜殆欲周星應是私黨近親¶
當時並已連坐人心久定不可復揺臣等商量除與竇¶
參隂謀邪事外一切不問詔從之由是申等得配流嶺¶
南既賜參死乃杖殺申諸竇皆貶榮得免死¶
齊映瀛州髙陽人父圯試太常少卿兼檢校工部郎中¶
映登進士第應博學宏辭授河南府參軍滑亳節度使¶
令狐彰辟為掌書記累授監察御史彰疾甚映草遺表¶
<pb:KR2a0026_WYG_136-7b>¶
因與謀後事映説彰令上表請代令子建歸京師彰皆¶
從之因妻以女彰卒後兵亂映脱身歸東都河陽三城¶
使馬燧辟為判官奏殿中侍御史建中初盧杞為宰相¶
薦之遷刑部員外郎㑹張鎰出鎮鳯翔奏為判官映口¶
辯頗更軍事數以論奏合㫖尋轉行軍司馬兼御史中¶
丞徳宗在奉天鳯翔逼於賊泚鎰懦緩不曉兵家事部¶
將有李楚琳者慓悍兇暴軍中畏之乘間將謀亂先數¶
<pb:KR2a0026_WYG_136-8a>¶
日映與同列齊抗覺其謀乃言於鎰請早圗之鎰不從¶
映言乃示其寛大召楚琳語之曰欲令公使於外楚琳¶
恐是夜作亂乃殺鎰以應泚軍中多為映指道故得免¶
因赴奉天行在除御史中丞興元初從幸梁州每過險¶
映常執轡會御馬遽駭奔跳頗甚帝懼傷映令捨轡映¶
堅執久之乃止帝問其故曰馬奔蹶不過傷臣如捨之¶
或犯清塵雖臣萬死何以塞責上嘉奬無已在梁州拜¶
給事中映白晳長大言音髙朗上自山南還京常令映¶
侍左右或令前馬至城邑州鎮俾映宣詔令帝益親信¶
<pb:KR2a0026_WYG_136-8b>¶
之其年冬轉中書舍人貞元二年以本官與左散騎常¶
侍劉滋給事中崔造同拜平章事滋以端黙雅重寡言¶
映謙和美言悦下無所是非政事多決於造無㡬造疾¶
病映當國政乘間亦敢言事時吐蕃數入寇人情揺動¶
且言帝欲行幸避狄映奏曰戎狄亂華臣之罪也今人¶
情恟懼謂陛下理裝具糗糧臣聞大福不再奈何不與¶
臣等熟計之因俯伏流涕上亦為之感動時給事中袁¶
<pb:KR2a0026_WYG_136-9a>¶
髙忤㫖映連請為左丞御史大夫映於東都舉進士及¶
宏詞時張延賞為河南尹東都留守厚映及映為相延¶
賞罷相為左僕射數畫時事令映行之及為所親求官¶
映多不應延賞怒言映非宰相器三年正月貶映夔州¶
刺史又轉衡州七年授御史中丞桂管觀察使又改洪¶
州刺史江西觀察使映常以頃為相輔無大過而罷冀¶
其復入用乃掊斂貢奉及大為金銀器以希㫖先是銀¶
缾髙者五尺餘李兼為江西觀察使乃進六尺者至是¶
因帝誕日端午映為缾髙八尺者以獻貞元十一年七¶
<pb:KR2a0026_WYG_136-9b>¶
月卒時年四十八贈禮部尚書¶
劉滋字公茂左散騎常侍子𤣥之孫父貺開元初為左¶
拾遺父子仍代為史官貺依劉向説苑撰續説苑一十¶
卷以獻𤣥宗嘉之滋少以門蔭調授太子正字歴漣水¶
令吏部侍郎楊綰薦滋堪為諌官拜左補闕改太常卿¶
復為左補闕辭官侍親還東都河南尹李廙署奏功曹¶
參軍無㡬丁母喪服除遷屯田員外郎轉司勲員外郎¶
<pb:KR2a0026_WYG_136-10a>¶
判南曹勤於吏職孜孜奉法遷司勲郎中累拜給事中¶
從幸奉天轉太常少卿掌禮儀興元元年改吏部侍郎¶
往洪州知選事時京師寇盜之後天下蝗旱穀價翔貴¶
選人不能赴調乃命滋江南典選以便江嶺之人時稱¶
舉職貞元三年遷左散騎常侍同中書門下平章事在¶
相位無所啟奏但多謙退㢘謹畏慎而已三年正月守¶
本官罷知政事四年復為吏部侍郎六年遷吏部尚書¶
竇參以宰相為吏部尚書換刑部尚書無何御史臺劾¶
奏滋前在吏部選人渝濫詔奪金紫階滋有經學善持¶
<pb:KR2a0026_WYG_136-10b>¶
論性㢘潔刻苦疾惡掌選多所發擿更代詐偽者尤畏¶
之十年十月卒時年六十六贈陜州大都督滋從兄贊¶
大歴中左散騎常侍彚之子少以資蔭補吏累授鄠縣¶
丞宰相杜鴻漸自劔南還朝途出於鄠贊儲供精辦鴻¶
漸判官楊炎以贊名儒之子薦之累授侍御史浙江觀¶
察判官楊炎作相擢為歙州刺史以勤幹聞有老婦人¶
捃拾榛藂間猛獸將噬之幼女號呼搏獸而救之母子¶
<pb:KR2a0026_WYG_136-11a>¶
俱免宣歙觀察使韓滉表其異行加金紫之服再遷常¶
州刺史韓滉入相分舊所統為三道以贊為宣州刺史¶
兼御史中丞宣歙池都團練觀察使贊在宣州十餘年¶
贊祖子𤣥開元朝一代名儒父彚博涉經史唯贊不知¶
書但以强猛立威官吏畏之重足一迹宣為天下沃饒¶
贊久為㢘察厚斂殖貨務貢奉以希恩子弟皆虧庭訓¶
雖童年稚齒便能侮易驕人人士鄙之貞元十二年卒¶
時年七十贈吏部尚書¶
盧邁字子𤣥范陽人少以孝友謹厚稱深為叔舅崔祐¶
<pb:KR2a0026_WYG_136-11b>¶
甫所親重兩經及第歴太子正字藍田尉以書判拔萃¶
授河南主簿充集賢校理朝臣薦其文行遷右補闕侍¶
御史刑部吏部員外郎邁以叔父兄弟姊妹悉在江介¶
屬蝗蟲嵗饑懇求江南上佐由是授滁州刺史入為司¶
門郎中遷右諫議大夫累上表言時政得失轉給事中¶
屬校定考課邁固讓以授官日近未有政績不敢當上¶
考時人重之遷尚書右丞將作監元亘當攝太尉享昭¶
<pb:KR2a0026_WYG_136-12a>¶
徳皇后廟以私忌日不受誓誡為御史劾奏詔尚書省¶
與禮官法官集議邁奏狀曰臣按禮記大夫士將祭於¶
公既視濯而父母死猶奉祭又按唐禮散齋有大功之¶
喪致齋有周親喪齋中疾病即還家不奉祭事皆無忌¶
日不受誓誡之文雖假寧令忌日給假一日春秋之義¶
不以家事辭王事今直以假寧常式而違攝祭新命酌¶
其輕重誓誡則祀事之嚴校其禮式忌日乃尋常之制¶
詳求典據事縁薦獻不宜以忌日為辭由是亘坐罰俸¶
邁九年以本官同中書門下平章事嵗餘遷中書侍郎¶
<pb:KR2a0026_WYG_136-12b>¶
時大政決在陸贄趙憬邁謹身中立守文奉法而已而¶
友愛恭儉邁從父弟&KR1629;為劔南西川判官卒於成都歸¶
葬於洛陽路由京師邁奏請至城東哭於其柩許之近¶
代宰臣多自以為崇重三服之親或不過從而弔臨而¶
邁獨振薄俗請臨弟喪士君子是之十二年九月邁於¶
政事堂中風肩輿而歸上表請罷官不許詔宰臣就第¶
問疾自是凡五十表堅乞骸骨詔曰卿操履貞方器識¶
<pb:KR2a0026_WYG_136-13a>¶
淹茂自居台輔益見忠清方藉謀猷遽嬰疾疹嵗月滋¶
久章表屢聞陳請再三撝謙難奪且備養賢之禮宜遂¶
優閑之秩告免之誠雖為懇至俯從來奏良用憮然乃¶
除太子賓客貞元十四年卒時年六十贈太子太傅賻¶
以布帛邁再娶無子以從父弟子紀為嗣¶
崔損字至無博陵人髙祖行功已後名位卑替損大歴¶
末進士擢第登博學宏詞科授秘書省校書郎再授咸¶
陽尉外舅王翃為京兆尹改大理評事累遷兵部郎中¶
貞元十一年遷右諫議大夫會門下侍郎平章事趙憬¶
<pb:KR2a0026_WYG_136-13b>¶
卒中書侍郎平章事盧邁風病請告户部尚書裴延齡¶
素與損善乃薦之于徳宗十二年以本官同中書門下¶
平章事與給事中趙宗儒同日知政事並賜金紫初二¶
相有故旬日中外顒望名徳損比無聲實及制下之日¶
中外失望性齷齪謹慎每延英論事未嘗有言十四年¶
秋轉門下侍郎平章事是嵗以昭陵舊宫為野火所焚¶
所司請修奉昭陵舊宫在山上置來嵗久曽經野火燒¶
<pb:KR2a0026_WYG_136-14a>¶
爇摧毁略盡其宫尋移在瑶臺寺左側今屬通年欲議¶
修置縁供水稍逺百姓勞弊今欲於見住行宫處修創¶
冀久逺便人又為移改舊制恐禮意未周宜令宰臣百¶
寮集議議者多云舊宫既焚宜移就山下上意不欲遷¶
移只於山上重造命損為八陵修奉使於是獻昭乾定¶
泰五陵造屋五百七十間橋陵一百四十間元陵三十¶
間唯建陵仍舊但修葺而已所縁陵寢中牀蓐帷幄一¶
事以上帝親自閲視然後授損送於陵所損以久疾在¶
家賜絹二百匹以為毉藥南北兩省清要損皆歴踐之¶
<pb:KR2a0026_WYG_136-14b>¶
在位無稱於人者身居宰相母野殯不言展墓不議遷¶
袝姊為尼没於近寺終喪不臨士君子罪之加以過為¶
恭遜接見便僻不止於容身而已自建中以後宰相罕¶
有久在位者數嵗罪黜損用此中上意竊大任者八年¶
上亦知物議鄙其持禄取容然憐而厚之貞元十九年¶
卒贈太子太傅賻布帛五百端米粟四百石¶
齊抗字遐舉天寳中平陽太守澣之孫父翺一命卑官¶
<pb:KR2a0026_WYG_136-15a>¶
卒以抗貴累贈國子祭酒抗少隱會稽剡中讀書為文¶
長於牋奏大歴中夀州刺史張鎰辟為判官明閑吏事¶
敏於文學鎰甚重之建中初鎰為江西觀察使抗亦隨¶
在幕府三年鎰自中書侍郎平章事出鎮鳯翔奏抗為¶
監察御史仍為賔佐幕中籌畫多出於抗徳宗在奉天¶
鎰為李楚琳所害抗奔赴行在拜侍御史旬日改户部¶
員外郎宰相蕭復為江淮宣慰使以抗為判官徳宗還¶
京大盜之後天下旱蝗國用盡竭鹽鐵轉運使元琇以¶
抗有才用奏授倉部郎中條理江淮鹽務貞元初為水¶
<pb:KR2a0026_WYG_136-15b>¶
陸運副使督江淮漕運以給京師遷諫議大夫歴處州¶
刺史轉潭州刺史湖南都團練觀察使入為給事中又¶
為河南尹歴秘書監太常卿代鄭餘慶為中書侍郎同¶
中書門下平章事先時每年吏部選人試判别奏官考¶
覆第其上下既考中書門下復奏擇官覆定寖以為例¶
抗乃奏曰吏部尚書侍郎已是朝廷精選不宜别差考¶
官重覆其年他官考判訖俾吏部侍郎自覆一嵗遂除¶
<pb:KR2a0026_WYG_136-16a>¶
考判官盖抗所論奏也故事禮部侍郎掌貢舉其親故¶
即試於考功謂之别頭舉人抗亦奏罷之尋奏省諸州¶
府别駕田曹司田官及判司之䨇曹者復省中書省驅¶
使官及諸胥吏尋加修國史抗雖讀書無逺智大略凡¶
為官必求至精末乃滋彰物論薄其隘刻遇疾上表請¶
罷改太子賓客竟不任朝謝貞元二十年卒時年六十¶
五贈户部尚書又賜其家絹二百匹¶
史臣曰竇叅朋黨不顧君上之誡斯為悖矣齊映曲貢¶
希用甚謬而愛君莅事往往有長者之言滋邁家行修¶
<pb:KR2a0026_WYG_136-16b>¶
謹臨事可稱器雖齷齪無廢為君子矣而損抗之比夫¶
何足云遽汙台槐盖時主之容易耳¶
贊曰物之同器貴於私通竇阿齊佞偏詖斯同滋邁之¶
行可以飭躬康濟蒸民胡為厥中¶
　舊唐書卷一百三十六¶
<pb:KR2a0026_WYG_136-17a>¶
　舊唐書卷一百三十六考證¶
竇參傳縣人曹芬素凶暴因醉毆其女弟族人救之不¶
　得遂投井死參捕理芬兄弟當死衆官皆請俟免喪¶
　參曰子因父生父由子死若以喪延罪是殺父不坐¶
　也○新書父救不止恚赴井死(臣酉)按下文衆官請¶
　免喪者即免父喪也參曰父由子死者謂其父以子¶
　毆妹而恚赴井死也族人二字是其父二字之訛今¶
　改正¶
劉滋傳貺從兄贊○(臣酉)按滋乃子元之孫貺與彚皆¶
<pb:KR2a0026_WYG_136-17b>¶
　子元子貺子滋彚子贊贊乃滋之從兄也貺字當是¶
　滋字之訛今改正¶
　舊唐書卷一百三十六考證¶
