# -*- mode: mandoku-view -*-
#+TITLE: 舊唐書
#+DATE: 2018-03-31 09:03:19.717494
#+PROPERTY: ID KR2a0026
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷一百五十一
<pb:KR2a0026_WYG_151-1a>¶
欽定四庫全書¶
　舊唐書卷一百五十一¶
後晉司空同中書門下平章事劉　㫬撰¶
¶
　列傳第一百一¶
¶
高崇文(子承簡)　伊慎　朱忠亮¶
¶
¶
劉昌裔　范希朝　王鍔(子稷)　閻巨源¶
¶
¶
孟元陽　趙昌¶
¶
高崇文其先渤海人崇文生幽州朴厚寡言少從平盧¶
軍貞元中随韓全義鎮長武城治軍有聲五年夏吐蕃¶
<pb:KR2a0026_WYG_151-1b>¶
三萬寇寧州崇文率甲士三千救之戰於佛堂原大破¶
之死者過半韓全義入覲崇文掌行營節度留務遷兼¶
御史中丞十四年為長武城使積粟練兵軍聲大振永¶
貞元年冬劉闢阻兵朝議討伐宰臣杜黃裳以為獨任¶
崇文可以成功元和元年春拜檢校工部尚書兼御史¶
大夫統左神䇿行營節度使兼充左右神䇿奉天麟游¶
諸鎮兵以討闢時宿将專征者甚衆人人自謂當選及¶
<pb:KR2a0026_WYG_151-2a>¶
詔出大驚崇文在長武城練卒五千常若寇至及是中¶
使至長武邜時宣命而辰時出師五千器用無闕者軍¶
至興元軍中有折逆旅之匕箸斬之以狥西從閬中入¶
遂却劔門之師解梓潼之圍賊将邢泚遁歸屯軍梓州¶
因拜崇文為東川節度使先是劉闢攻陥東川擒節度¶
使李康及崇文克梓州乃歸康求雪己罪崇文以康敗¶
軍失守遂斬之成都北一百五十里有鹿頭山扼兩川¶
之要闢築城以守又連八柵張犄角之勢以拒王師是¶
日破賊二萬于鹿頭城下大雨如注不克登乃止明日¶
<pb:KR2a0026_WYG_151-2b>¶
又破于萬勝堆堆在鹿頭之東使驍将高霞寓親皷士¶
板縁而上矢石如雨又命敢死士連登奪其堆燒其柵¶
柵中之賊殱焉遂據堆下瞰鹿頭城城中人物可數凡¶
八大戰皆大㨗賊摇心矣八月阿跌光顔與崇文約到¶
行營愆一日懼誅乃深入以自贖故軍於鹿頭西大河¶
之口以斷賊糧道賊大駭是日賊綿江柵将李文恱以¶
三千人歸順尋而鹿頭将仇良輔舉城降者衆二萬闢¶
<pb:KR2a0026_WYG_151-3a>¶
之男方叔子壻蘓强先監良輔軍是日械繋送京師降¶
卒投戈靣縛者彌十数里遂長驅而直指成都徳陽等¶
縣城皆鎮以重兵莫不望旗率服師無留行闢大懼以¶
親兵及逆黨盧文若齎重寶西走吐蕃吐蕃素受其賂¶
且将啟之崇文遣髙霞寓酈定進倍道追之至羊灌田¶
及焉闢自投岷江擒於湧湍之中西蜀平乃檻闢送京¶
師伏法文若赴水死王師入成都介士屯于大逵軍令¶
嚴肅珍寶山積市井不移無秋毫之犯先是賊将邢泚¶
以兵二萬為鹿頭之援既降又貳斬之以徇衣冠䧟逆¶
<pb:KR2a0026_WYG_151-3b>¶
者皆匍匐衙門請命崇文條奏全活之制授崇文檢校¶
司空兼成都尹充劔南西川節度管内支度營田觀察¶
䖏置統押近界諸蠻西山八國雲南安撫等使改封南¶
平郡王食實封三百户詔刻石紀功于鹿頭山下崇文¶
不通文字厭大府案牘諮禀之繁且以優富之地無所¶
陳力乞居塞上以扞邊戍懇䟽累上二年冬制加同中¶
書門下平章事邠州刺史邪寧慶三州節度觀察等使¶
<pb:KR2a0026_WYG_151-4a>¶
仍充京西都統恃其功而侈心大作帑藏之富百工之¶
巧舉而自随蜀都一罄以不習朝儀憚於入覲優詔令¶
便道之鎮居三年大修戎備元和四年卒年六十四廢¶
朝三日贈司徒諡曰威武配享憲宗廟庭子承簡少為¶
忠武軍部将後入神䇿軍以父征劉闢拜嘉王傅裴度¶
征淮蔡奏承簡以本官兼御史中丞為其軍都押衙淮¶
西平詔以郾城上蔡遂平三縣為激州治郾城用承簡¶
為刺史尋轉邢州刺史值觀察使責時賦急承簡代数¶
百户出其租遷宋州刺史屬汴州逐其帥以部将李㝏¶
<pb:KR2a0026_WYG_151-4b>¶
行帥事㝏遣其将責宋官私財物承簡執而囚之自是¶
汴使来者輙繋之一日并出斬于軍門之外威震郡中¶
及㝏兵大至宋州凡三城己䧟南一城承簡保北兩城¶
以拒凡十餘戰㑹徐州救兵至㝏為汴将李質執之傳¶
送京師兵圍宋者即遁去授承簡檢校左散騎常侍充¶
海沂密等州節度觀察䖏置等使俄遷檢校工部尚書¶
義成軍節度鄭滑潁等州觀察䖏置等使就加檢校尚¶
<pb:KR2a0026_WYG_151-5a>¶
書右僕射入拜右金吾衛大将軍充右街使復出為邠¶
寧慶等州節度觀察䖏置等使先是羌虜多以秋月犯¶
西邉承簡請軍寧州以備之因疾上言乞入覲即随表¶
詣闕太和元年八月行至永夀縣傳舍卒贈司空崇文¶
孫駢歴位崇顯終淮南節度使自有傳¶
伊慎兖州人善騎射始為果毅喪母将營合祔不識其¶
父之墓晝夜號哭未浃日夢寐有指導焉遂發壠果得¶
舊記驗大厯八年江西節度使路嗣恭討嶺南哥舒晃¶
之亂以慎為先鋒直逼賊壘疾戰破之斬首三千級由¶
<pb:KR2a0026_WYG_151-5b>¶
是復始興之地未㡬與諸将追斬晃於泔溪凾首獻于¶
闕下嗣恭表慎功授連州長史知當州團練副使三遷¶
江州别駕討梁崇義之嵗慎以江西牙将統李希烈摧¶
鋒䧟敵功又居多江漢既平希烈愛慎之材数遺善馬¶
意欲縻之慎以計遁歸命本道明年希烈果反嗣曹王¶
臯始至鍾陵大集将吏得慎而壮之大集兵将繕理舟¶
師希烈懼慎為曺王所任遺慎七屬之甲詐為慎書行¶
<pb:KR2a0026_WYG_151-6a>¶
問焉上遣中使即軍以詰之曹王乃抗疏論雪上章未¶
報㑹賊兵泝江来寇曹王乃召慎勉之令戰大破三千¶
餘衆朝廷始信其不貳累破蔡山柵取蘄州降其将李¶
良又攻黄梅縣殺賊将韓霜露斬首千餘級優詔褒異¶
授試太子詹事封南充郡王又兼御史中丞蘄州刺史¶
充節度都知兵馬使建中末車駕在梁洋鹽鐡使包佶¶
以金幣泝江将進獻次于蘄口時賊己屠汴州遣驍将¶
杜少誠将步騎萬餘来寇黄梅以絶江道慎兵七千遇¶
於永安戍慎列樹三柵相去数里偃旗卧鼔於中柵聲¶
<pb:KR2a0026_WYG_151-6b>¶
鼓三柵悉兵以撃賊軍大亂少誠脫身以免斬級不可¶
勝数江路遂通又破茍莽柵進兵圍安州賊阻溳水攻¶
之不能下希烈遣其甥劉戒虚将騎八千来援慎分兵¶
迎撃戰于應山擒戒虚縛示城下遂開門請罪以功拜¶
安州刺史兼御史大夫仍賜實封一百戸希烈又遣将¶
援隋州慎撃之於厲鄉走康叔夜斬首五千級希烈死¶
李恵登為賊守隋州慎飛書招諭恵登遂以城降因密¶
<pb:KR2a0026_WYG_151-7a>¶
奏恵登可用詔授隋州刺史貞元十五年以慎為安黄¶
等州節度管内支度營田觀察等使十六年吳少誠阻¶
命詔以本道歩騎五千兼統荆南湖南江西三道兵當¶
其一靣於申州城南前後破賊数千以例加檢校刑部¶
尚書二十一年於安黄置奉義軍額以為奉義軍節度¶
使檢校右僕射憲宗即位入朝拜右僕射元和二年轉¶
檢校左僕射兼右金吾衛大将軍以賂第五從直求鎮¶
河中為從直所奏貶右衛将軍数月復為檢校尚書右¶
僕射兼右衛上将軍元和六年卒年六十八贈太子太¶
<pb:KR2a0026_WYG_151-7b>¶
保¶
朱忠亮夲名士明沛州浚儀人初事薛嵩為将大厯中¶
詔鎮普潤縣掌屯田朱泚之亂以麾下四十騎奔奉天¶
徳宗嘉之封東陽郡王為奉天定難功臣及大駕南幸¶
為虜時所獲繫於長安賊平李晟釋之薦於渾瑊署定¶
平鎮都虞候鎮使李朝宷卒遂代之憲宗即位加御史¶
大夫築臨湮城有勞特加檢校工部尚書涇原四鎮節¶
<pb:KR2a0026_WYG_151-8a>¶
度使仍賜名涇土舊俗多賣子忠亮以俸錢贖而還其¶
親者約二百人元和八年卒贈右僕射¶
劉昌裔太原陽曲人少遊三蜀楊琳之亂昌裔說其歸¶
順及琳授洺州刺史以昌裔為從事琳死乃去曲環将¶
幽隴兵收濮州也辟為判官詔授監察御史累加至檢¶
校兵部尚書賜紫兼中丞充營田副使貞元十五年環¶
鎮許州卒詔上官涗知節度留後吳少誠攻許州涗領¶
事欲棄城走昌裔追止之曰留後既受詔宜以死守城¶
況城中士馬足以破賊但堅壁不戰不過五七日賊勢¶
<pb:KR2a0026_WYG_151-8b>¶
必衰我以全制之可也涗然之賊日夕攻急堞壊不得¶
修昌裔令造戰棚木柵以待募壮士破營得突将千人¶
鑿城分出大破之因立戰棚木柵於城上城以故不䧟¶
兵馬使安國寧與涗不善謀反以城降賊事洩昌裔密¶
計斬之即召其麾下千餘人食之賞縑二匹伏兵諸要¶
巷令持縑者悉斬之無一人得脫十六年以全陳許功¶
以涗為節度使昌裔為陳州刺史韓全義之敗溵水也¶
<pb:KR2a0026_WYG_151-9a>¶
與諸道兵皆走保陳州求舍昌裔登城謂曰天子命公¶
討蔡州今来陳州義不敢納請舍城外而從千騎入全¶
義營持牛酒勞軍全義不自意驚喜歎服十八年改充¶
陳許行軍司馬明年涗卒詔昌裔為許州刺史充陳許¶
節度使再加檢校右僕射元和八年五月許州大水壊¶
廬舍漂溺居人六月徵昌裔加檢校左僕射兼左龍武¶
統軍初昌裔以老疾而軍府無政因其水敗軍府上乃¶
促令韓臯代之昌裔赴召至長樂驛聞有是命乃上言¶
風眩請歸私第許之其年卒贈潞州大都督¶
<pb:KR2a0026_WYG_151-9b>¶
范希朝字致君河中虞鄉人建中年為邠寧虞候戎政¶
修舉事節度使韓遊瓌及徳宗幸奉天希朝戰守有功¶
累加兼中丞為寧州刺史遊壊入覲自奉天歸邠州以¶
希朝素整肅有聲畏其逼己求其過将殺之希朝懼奔¶
鳯翔徳宗聞之趣召至京師置於左神䇿軍中遊瓌殁¶
邠州諸将列名上請希朝為節度德宗許之希朝讓於¶
張獻甫曰臣始偪而来終代其任非所以防覬覦安反¶
<pb:KR2a0026_WYG_151-10a>¶
側也詔嘉之以獻甫統邠寧數日除希朝振武節度使¶
就加檢校禮部尚書振武有党項室韋交居川阜凌犯¶
為盗日入慝作謂之刮城門居人懼駭鮮有寕日希朝¶
周知要害置堡柵斥候嚴宻人遂獲安異蕃雖䑕竊狗¶
盗必殺無赦戎虜甚憚之曰有張光晟苦我久矣今聞¶
是乃更姓名而来其見畏如此蕃落之俗有長帥至必¶
効竒駝名馬雖亷者猶曰當従俗以致其歡希朝一無¶
所受積十四年皆保塞而不為横單于城中舊少樹希¶
朝於他䖏市栁子命軍人種之俄遂成林居人賴之貞¶
<pb:KR2a0026_WYG_151-10b>¶
元末累表請修朝覲時節将不以他故自述職者惟希¶
朝一人徳宗大恱既至拜檢校右僕射兼右金吾大将¶
軍順宗時王叔文黨用事将授韓泰以兵柄利希朝老¶
疾易制乃命為左神䇿京西諸城鎮行營節度使鎮奉¶
天而以泰為副欲因代之叔文敗而罷憲宗即位復以¶
檢校僕射為右金吾出拜檢校司空充朔方靈鹽節度¶
使突厥别部有沙陀者北方推其勇勁希朝誘致之自¶
<pb:KR2a0026_WYG_151-11a>¶
甘州舉族来歸衆且萬人其後以之討賊所至有功遷¶
河東節度使率師討鎮州無功既耄且疾事不理除左¶
龍武統軍以太子太保致仕元和九年卒贈太子太師¶
希朝近代號為名将人多比之趙充國及張茂昭撃王¶
承宗㡬覆希朝翫寇不前物議罪之¶
王鍔字昆吾自言太原人本湖南團練營将初楊炎貶¶
道州司馬鍔候炎於路炎與言異之後嗣曹王臯為團¶
練使擢任鍔頗便之使招邵州武岡叛将王國良有功¶
表為邵州刺史及臯改江西節度使李希烈南侵臯請¶
<pb:KR2a0026_WYG_151-11b>¶
鍔以勁兵三千鎮尋陽後臯自以全軍臨九江既襲得¶
蘄州盡以衆渡乃表鍔為江州刺史兼中丞充都虞候¶
因以鍔従小心習事善探得軍府情状至於言語動静¶
巨細畢以白臯臯亦推心委之雖家醼妻女之㑹鍔或¶
在焉鍔感臯之知事無所避後臯攻安州使伊慎盛兵¶
圍之賊懼臯使至城中以約降臯使鍔懸而入既成約¶
殺不従者以出明日城開臯以其衆入伊慎以賊恟懼¶
<pb:KR2a0026_WYG_151-12a>¶
由其圍也不下鍔鍔稱疾避之及臯為荆南節度使表¶
鍔為江陵少尹兼中丞欲列於賔倅馬彞裴泰鄙鍔請¶
去乃復以為都虞候明年従臯至京師臯稱鍔於徳宗¶
曰鍔雖文用小不足他皆可以試騐遂拜鴻臚少卿尋¶
除容管經畧使凡八年谿洞安之遷廣州刺史御史大¶
夫嶺南節度使廣人與夷人雜䖏地征薄而叢求於川¶
市鍔能計居人之業而榷其利所得與兩稅相埒鍔以¶
兩稅錢上供時進及供奉外餘皆自入西南大海中諸¶
國舶至則盡沒其利由是鍔家財富於公藏日發十餘¶
<pb:KR2a0026_WYG_151-12b>¶
艇重以犀象珠貝稱商貨而出諸境周以嵗時循環不¶
絶凡八年京師權門多富鍔之財拜刑部尚書時淮南¶
節度使杜佑屢請代乃以鍔檢校兵部尚書充淮南副¶
節度使鍔始見佑以超拜悅佑退坐司馬㕔事数日詔¶
杜佑以鍔代之鍔明習簿領善小数以持下吏或有姦¶
鍔畢䆒之嘗聼理有遺匿名書於前者左右取以授鍔¶
鍔内之鞾中鞾中先有他書以雜之及吏退鍔探取他¶
<pb:KR2a0026_WYG_151-13a>¶
書焚之人信其以所匿名者焚也既歸省所告者異日¶
乃以他㣲事連其所告者固窮按驗之以譎衆下吏以¶
為神明鍔長於部領程作有法軍州所用竹木其餘碎¶
屑無所棄皆復為用掾曹簾壞吏以新簾易之鍔察知¶
以故者付舡坊以替箬其他率如此每有饗宴輙䤸其¶
餘以備後用或云賣之収利皆自歸故鍔錢流衍天下¶
在鎮四年累至司空元和二年来朝真拜左僕射未㡬¶
除檢校司徒河中節度居三年兼太子太傅移鎮太原¶
時方討鎮州鍔輯綏訓練軍府稱理鍔受符節居方靣¶
<pb:KR2a0026_WYG_151-13b>¶
凡二十餘年九年加同平章事十年卒年七十六贈太¶
尉鍔将卒約束後事甚明如知其死日鍔附太原王翃¶
為従子以㛰閥自炫翃子弟多附鍔以致名宦又嘗讀¶
春秋左氏傳自稱儒者人皆笑之子稷歴官鴻臚少卿¶
鍔在藩鎮稷嘗留京師以家財奉權要視官髙下以進¶
賂不待白其父而行之廣治第宅嘗奏請藉坊以益之¶
作複垣洞穴實金錢於其中貴官清品溺其賞宴而遊¶
<pb:KR2a0026_WYG_151-14a>¶
不憚清議及父卒為奴所告稷換鍔遺表隠沒所進錢¶
物上令鞫其奴於内仗又發中使就東都驗責其家財¶
宰臣裴度苦諫於是罷其使而殺奴稷長慶二年為徳¶
州刺史廣齎金寳僕妾以行節度使李全畧利其貨而¶
圗之故致本州軍亂殺稷其室女為全畧所虜以妓媵¶
䖏之稷子叔泰開成四年滄州節度使劉約上言王稷¶
為李全畧所殺家無遺類稷男叔泰時年五嵗郡人宋¶
忠獻匿之獲免乃收養之今已成長臣奨其義忠獻已¶
補職叔泰津送以聞文宗詔曰王鍔累朝宣力王稷一¶
<pb:KR2a0026_WYG_151-14b>¶
旦捐軀須錄孤遺㣲申憫念王叔泰委吏部與九品官¶
令奉祭¶
閻巨源貞元十九年以勝州刺史攝振武行軍司馬屬¶
希朝入覲遂代為節度以材力進無他智能初不知書¶
而好文其言輙乖誤時人多摭其談說以為戱然以寛¶
厚為将卒所懐後為邠寧節度使檢校左僕射元和九¶
年卒¶
<pb:KR2a0026_WYG_151-15a>¶
孟元陽起於陳許軍中理戎整肅勤事善部署曲環之¶
為節度元陽己為大将環使董作西華屯元陽盛夏芒¶
屩立稻田中須役者退而後就舍故其田嵗無不稔軍¶
中足食環卒吳少誠寇許州元陽城守外無救兵攻圍¶
甚急而終不能傅其城賊乃罷兵韓全義五樓之敗諸¶
軍多私歸元陽及神䇿都将蘓元䇿宣州都将王幹各¶
率部留軍激水破賊二千餘人兵罷加御史大夫元和¶
初拜河陽節度檢校尚書五年拜右僕射昭義節度入¶
為右羽林統軍封趙國公俄拜左金吾大将軍復除統¶
<pb:KR2a0026_WYG_151-15b>¶
軍元和九年卒贈揚州大都督¶
趙昌字洪祚天水人祖不噐父居貞皆有名於時李承¶
昭為昭義節度辟昌在幕府貞元七年為虔州刺史屬¶
安南都䕶為夷獠所逐拜安南都䕶夷人率化十年因¶
屋壊傷脛懇疏乞還以檢校兵部郎中裴泰代之入拜¶
國子祭酒及泰為首領所逐徳宗詔昌問状昌時年七¶
十二而精健如少年者徳宗竒之復命為都䕶南人相¶
<pb:KR2a0026_WYG_151-16a>¶
賀憲宗即位加檢校工部尚書尋轉户部尚書充嶺南¶
節度元和三年遷鎮荆南徵為太手賔客及得見拜工¶
部尚書兼大理卿歳餘讓卿守夲官六年除華州刺史¶
辭於麟徳殿時年八十餘趨拜輕㨗召對詳明上退而¶
歎異宣宰臣密訪其頥養之道以奏焉在郡三年入為¶
太子少保九年卒年八十五贈揚州大都督諡曰成¶
史臣曰髙崇文以律貞師勤於軍政戎麾指蜀遽立竒¶
功可謂近朝之良将也伊慎朱忠亮劉昌裔范希朝閻¶
臣源孟元陽趙昌等各立功立事亦一時之名臣王鍔¶
<pb:KR2a0026_WYG_151-16b>¶
明可照姦忠能奉主此乃垂名於後也至若竹頭木屑¶
曽無棄遺作事有程儉而足用則又士君子之為也如¶
賤収貴出務積珠金唯利是求多財為累則與夫清白¶
遺子孫者逺矣凡百在位得不鑑之¶
賛曰崇文之功顯於西蜀伊慎之忠見平南服朱劉范¶
閻各有其目元陽趙昌不無遺躅惟彼太原戰勲可䤸¶
累在多財子孫不祿¶
<pb:KR2a0026_WYG_151-17a>¶
　舊唐書卷一百五十一¶
<pb:KR2a0026_WYG_151-17b>¶
