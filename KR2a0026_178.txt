# -*- mode: mandoku-view -*-
#+TITLE: 舊唐書
#+DATE: 2018-03-31 09:03:17.325884
#+PROPERTY: ID KR2a0026
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷一百七十八
<pb:KR2a0026_WYG_178-1a>¶
欽定四庫全書¶
　舊唐書卷一百七十八¶
後晉司空同中書門下平章事劉　昫撰¶
¶
　列𫝊第一百二十八¶
¶
趙隠　弟騭(子光逢光裔)光𦙍　　張裼　子文蔚(濟美貽憲)¶
¶
¶
李蔚　　崔彦昭　　鄭畋　　盧擕¶
¶
¶
王徽¶
¶
趙隠字大隠京兆奉天人也祖植建中末朱泚之亂徳¶
宗幸奉天時倉卒變起羽衛不集數日間賊來攻城植¶
<pb:KR2a0026_WYG_178-1b>¶
以家人奴客奮力拒守仍獻家財以助軍賞天子嘉之¶
賊平咸寧王渾瑊辟為推官累遷殿中侍御史貞元初¶
遷鄭州刺史鄭滑節度使李融奏兼副使十年融病軍¶
府之政委於植大將宋朝宴構三軍為亂中夜火發植¶
與監軍列卒待之遲明亂卒自潰即日誅斬皆盡帝優¶
詔嘉之入為衛尉少卿三遷尚書工部侍郎十七年出¶
為廣州刺史兼御史大夫嶺南東道節度觀察等使卒¶
<pb:KR2a0026_WYG_178-2a>¶
於鎮子存約滂存約太和三年為興元從事是時軍亂¶
存約與節度使李絳方宴語吏報新軍亂突入府廨公¶
宜避之絳曰吾為帥臣去之安往麾存約令遁存約曰¶
荷公厚徳獲奉賔階背恩茍免非吾志也即欲部分左¶
右拒賊是日與絳同遇害隠以父罹非禍泣守松楸十¶
餘年杜門讀書不應辟命會昌中父友當權要敦勉仕¶
進方應弓招累為從事大中三年應進士登第累遷郡¶
守尚書郎給事中河南尹歴户兵二侍郎領鹽鐵轉運¶
等使咸通末以本官同平章事加中書侍郎兼禮部尚¶
<pb:KR2a0026_WYG_178-2b>¶
書進階特進天水伯食邑七伯戸隠性仁孝與弟騭尤¶
稱友悌少孤貧弟兄力耕稼以奉親造次不干親戚既¶
居宰輔不以權位自髙退朝易衣弟兄侍母左右嵗時¶
伏臘公卿大臣盈門通訊而大臣及母之榮無如其比¶
乾符中罷相檢校兵部尚書潤州刺史浙西觀察等使¶
入為太常卿轉吏部尚書累加尚書左僕射廣明中卒¶
子光逢光裔光𦙍弟騭亦以進士登第大中末與兄隠¶
<pb:KR2a0026_WYG_178-3a>¶
並踐省閣咸通初以兵部貟外郎知制誥轉郎中正拜¶
中書舍人六年權知貢舉七年選士多得名流拜禮部¶
侍郎御史中丞累遷華州刺史潼關防禦鎮國軍等使¶
卒光逢乾符五年登進士第釋褐鳯翔推官入朝為監¶
察御史丁父憂免僖宗還京授太博士歴禮部司勲¶
吏部三貟外郎集賢殿學士轉禮部郎中景福中以祠¶
部郎中知制誥尋召充翰林學士正拜中書舍人戸部¶
侍郎學士承㫖改兵部侍郎尚書左丞學士如故乾寧¶
三年從駕幸華州拜御史中丞改禮部侍郎劉季述廢¶
<pb:KR2a0026_WYG_178-3b>¶
立之後宰相崔𦙍與黄門争權衣冠道喪光逢移疾退¶
居洛陽閉關却掃六七年昭宗遷洛起為吏部侍郎復¶
為左丞歴太常卿鼎没於梁累官至宰輔封齊國公光¶
裔光啓三年進士擢第乾寧中累遷司勲郎中𢎞文館¶
學士改膳部郎中知制誥賜金紫之服兄弟對掌内外¶
制命時人榮之季述廢立之後光逢歸洛光裔旅遊江¶
表以避患嶺南劉隠深禮之奏為副使因家嶺外光𦙍¶
<pb:KR2a0026_WYG_178-4a>¶
大順二年進士登第天祐初累官至駕部郎中入梁歴¶
顯位中興用為宰輔¶
張裼字公表河間人父君卿元和中舉進士詞學知名¶
累歴郡守裼會昌四年進士擢第釋褐夀州防禦判官¶
于琮布衣時客遊夀春郡守待之不厚裼以琮衣冠子¶
異禮遇之琮将别謂裼曰吾餉逆旅翁五十千郡将之¶
惠不登其數如何裼方奉母家貧適得俸絹五十匹盡¶
以遺琮約曰他時出處窮達交相䘏也裼累辟太原掌¶
書記大中朝琮為翰林學士俄登宰輔判度支琮召裼¶
<pb:KR2a0026_WYG_178-4b>¶
為司勲貟外郎判度支尋用為翰林學士轉郎中知制¶
誥拜中書舍人户部侍郎學士承㫖咸通末琮為韋保¶
衡所構譴逐裼坐貶封州司馬保衡誅琮得雪裼量移¶
入朝為太子賔客遷吏部侍郎京兆尹乾符三年出為¶
華州刺史其年冬檢校吏部尚書鄆州刺史天平軍節¶
度觀察等使四年卒于鎮時年六十四子文蔚濟美貽¶
憲文蔚乾符二年進士擢第累佐使府龍紀初入朝為¶
<pb:KR2a0026_WYG_178-5a>¶
尚書郎乾寧中以祠部郎中知制誥正拜中書舍人賜¶
紫崔𦙍擅朝政與蔚同年進士尤相善用為翰林學士¶
戸部侍郎轉兵部從昭宗遷洛陽輝王時拜中書侍郎¶
平章事入梁卒濟美貽憲相繼以進士登第貽憲覆試¶
落籍為户部廵官集賢校理¶
李蔚字茂休隴西人祖上公位司農卿元和初為陕虢¶
觀察使父景素太和中進士蔚開成末進士擢第釋褐¶
襄陽從事會昌末調選又以書判㧞萃拜監察御史轉¶
殿中監大中七年以貟外郎知臺雜尋知制誥轉郎中¶
<pb:KR2a0026_WYG_178-5b>¶
正拜中書舍人咸通五年權知禮部貢舉六年拜禮部¶
侍郎轉尚書右丞懿宗奉佛太過常於禁中飯僧親為¶
贊唄以旃檀為二髙座賜安國寺僧徹逢八飯萬僧蔚¶
上疏諫曰臣聞孔丘聖者也言則引周任之言符融賢¶
者也諫必稱王猛之議誠以事求師古詞貴達情陛下¶
自纘帝圖克崇佛事止當修外未甚得中臣畧採本朝¶
名臣啓奏之言以證奉佛初終之要天后時曾營大像¶
<pb:KR2a0026_WYG_178-6a>¶
功費百萬狄仁傑諫曰夫寶鉸殫于綴飾瓌材竭于輪¶
奐功不使鬼必在役人物不天來皆從地出非苦百姓¶
物何以求物生有時用之無度臣每思惟實所悲痛至¶
如往在江表像法盛興梁武簡文施捨無限及乎三淮¶
沸浪五嶺騰烟列刹盈衢無救危亾之禍緇衣蔽路豈¶
益勤王之師况近年以來風塵屢擾水旱失節征役稍¶
繁必若多費官財又苦人力一隅有難將何以救此切¶
當之言一也中宗時公主外戚奏度僧尼姚崇諫曰佛¶
不在外求之于心佛圖澄最賢無益於後趙羅什多藝¶
<pb:KR2a0026_WYG_178-6b>¶
不救於姚秦何充符融皆遭敗滅齊襄梁武未免災殃¶
但志發慈悲心行利益若蒼生安樂即是佛身此切當¶
之言二也睿宗為金仙玉真二公主造二道宫辛替否¶
諫曰自夏已來淫雨不解榖荒于壠麥爛于場入秋已¶
來亢旱為災苗而不實霜損蟲暴草菜枯黄下人咨嗟¶
未加賑貸陛下愛兩女而造兩觀燒瓦運木戴土填沙¶
道路流言皆云用錢百萬陛下聖人也逺無不知陛下¶
<pb:KR2a0026_WYG_178-7a>¶
君也細無不見既知且見知倉有幾年之儲庫有幾¶
年之帛知百姓之間可存活乎三邊之士可轉輸乎今¶
發一卒以扞邊陲追一兵以衛社稷多無衣食皆帶饑¶
寒賞賜之間逈無所出軍旅驟敗莫不由斯而陛下破¶
百萬貫錢造不急之觀以賈六合之怨以違萬人之心¶
此切當之言三也替否又諫造寺曰釋教以清淨為基¶
慈悲為主常體道以濟物不利己而害人每去已以全¶
真不營身以害教今三時之月築山穿池損命也殫府¶
虛藏損人也廣殿長廊營身也損命則不慈悲損人則¶
<pb:KR2a0026_WYG_178-7b>¶
不濟物營身則不清淨豈大聖至神之心乎佛書曰一¶
切有為法如夢幻泡影如露亦如電臣以為减雕琢之¶
費以賑貧人是有如來之徳息穿掘之苦以全昆蟲是¶
有如來之仁罷營葺之直以給邊陲是有湯武之功廻¶
不急之禄以購清廉是有唐虞之治陛下緩其所急急¶
其所緩親未來而疎見在失真實而冀虛無重俗人之¶
所為輕天子之功業臣實痛之此切當之言四也臣觀¶
<pb:KR2a0026_WYG_178-8a>¶
仁傑天后時上公也姚崇開元時賢相也替否睿宗之¶
直臣也臣每覽斯言未嘗不廢卷而太息痛其言之不¶
行也伏以陛下深重緇流妙崇佛事其為樂善實邁前¶
蹤但細詳時代之安危眇鑒昔賢之敷奏則思過半矣¶
道逺乎哉臣過沗渥恩言虧匡諫但舉從繩之義少裨¶
負扆之明營繕之間稍宜停减優詔嘉之尋拜京兆尹¶
太常卿尋以本官同平章事加中書侍郎與盧擕鄭畋¶
同輔政罷相出為襄州刺史山南柬道節度使入為吏¶
部尚書加檢校尚書右僕射汴州刺史宣武軍節度觀¶
<pb:KR2a0026_WYG_178-8b>¶
察等使咸通十四年轉揚州大都督府長史淮南節度¶
副大使知節度事乾符三年受代百姓詣闕乞留一年¶
從之四年復為吏部尚書尋遷檢校司空東都留守東¶
畿汝都防禦使六年河南軍亂殺崔季康詔以邠寧李¶
偘鎮太原軍情不伏以蔚嘗為太原從事軍民懐之八¶
月以蔚為太原尹北都留守河東節度觀察等使其年¶
十月到鎮下車三日暴病卒弟綰從兄繪累官至刺史¶
<pb:KR2a0026_WYG_178-9a>¶
蔚三子渥洵澤渥咸通末進士及第釋褐太原從事累¶
拜中書舍人禮部侍郎光化三年選貢士洵至福建觀¶
察使¶
崔彦昭字思文清河人父豈彦昭大中三年進士擢第¶
釋褐諸侯府咸通初累遷兵部貟外郎轉郎中知制誥¶
拜中書舍人再遷户部侍郎判本司事彦昭長於經濟¶
儒學優深精於吏事前治數郡所莅有聲動多遺愛十¶
年檢校禮部尚書孟州刺史河陽懐節度使進階金紫¶
十二年正月加檢校刑部尚書太原尹北都留守河東¶
<pb:KR2a0026_WYG_178-9b>¶
節度管内觀察等使時徐泗用兵之後北戎多冦邊沙¶
陀諸部動干紀律彦昭柔以恩恵來以兵威三年之間¶
北門大治軍民歌之考滿受代耆老數千詣闕乞留詔¶
報曰彦昭早著令名累更劇任入司邦計開張用經緯¶
之文出統藩維撫馭得韜鈐之術自臨并部隠若長城¶
但先和衆安人不欲恃險與馬遂致三軍百姓瀝懇同¶
詞備述政能唯恐罷去顧兹重鎮方委長材既獲便安¶
<pb:KR2a0026_WYG_178-10a>¶
未議移替想當知悉僖宗即位就加檢校吏部尚書時¶
趙隠髙璩知政事與彦昭同年進士薦彦昭長於治財¶
賦十五年三月召為吏部侍郎充諸道鹽鐵轉運使乾¶
符初以本官同平章事判度支先是楊收路巖韋保衡¶
皆以朋黨好賂得罪蕭倣秉政頗革前弊而彦昭輔政¶
數月百職斯舉察而不煩士君子稱之二年因其轉官¶
僖宗誡曰彦昭歴試有勞僉諧無媿渉於六月秉是一¶
心修乃文可以興文教勵乃武可以成武功重整前規¶
兩司大計清能壁立政乃風行姦欺屏絶於多岐請託¶
<pb:KR2a0026_WYG_178-10b>¶
銷摧於正議不煩内庫有助涓毫不假外藩有進絲髮¶
軍食所入餘剰於明年郊廟所供克辦於今嵗頗符神¶
化真謂廟謀不有良臣安能冨國宜酬勲於黄閤俾正¶
位於紫垣敬服誡詞永堅茂業嗚呼秉鈞之道何所難¶
哉覆車之塗近已多矣與其樹黨不若修身與其收恩¶
不如秉直買暫勝者貽其永敗沽小智者囊其大愚不¶
貴及人唯争自我初誠潤屋尋以危家金玉滿堂莫之¶
<pb:KR2a0026_WYG_178-11a>¶
能守縱經營而得位用枉撓而當辜唯爾選自朕心採¶
於人望宣詔既畢閑門未知來遂奔車退無私謝獨推¶
元老曽請急徴以守道而自臻實榮親之最重爾其堅¶
持正直允執規程但畏幽隂必歸公當甘言可憚叙往¶
可嗤奨善須明懲姦須鋭利於人者雖難必舉利於己¶
者雖易勿為頻念孤寒每思耕織常自勤於數事便有¶
望於中興彰朕知臣在卿匡國必使恩從下布法自上¶
行但立直標終無曲影茍致我於堯舜亦比爾於臯夔¶
可中書侍郎依前判度支事彦昭事母至孝雖位居宰¶
<pb:KR2a0026_WYG_178-11b>¶
輔退朝侍膳與家人雜處承奉左右未嘗髙言嵗時慶¶
賀公卿拜席時人榮之累遷門下侍郎兼刑部尚書充¶
太清宫使𢎞文館大學士與鄭畋李蔚同知政事三加¶
兼官皆領度支如故進階特進累兼尚書右僕射罷相¶
歴方鎮以太子太保分司卒子保謙¶
鄭畋字台文滎陽人也曾祖鄰祖穆父亞並登進士第¶
亞字子佐元和十五年擢進士第又應賢良方正直言¶
<pb:KR2a0026_WYG_178-12a>¶
極諫制科吏部調選又以書判㧞萃數嵗之内連中三¶
科聰悟絶倫文章秀發李徳裕在翰林亞以文干謁深¶
知之出鎮浙西辟為從事累屬家艱人多忌嫉久之不¶
調會昌初始入朝為監察御史累遷刑部郎中中丞李¶
回奏知雜遷諫議大夫給事中五年徳裕罷相鎮渚宫¶
授亞正議大夫出為桂州刺史御史中丞桂管都防禦¶
經畧使大中二年呉汝納訴寃徳裕再貶潮州亞亦貶¶
循州刺史卒畋年十八登進士第釋褐汴宋節度推官¶
得祕書省校書郎二十二吏部調選又以書判㧞萃授¶
<pb:KR2a0026_WYG_178-12b>¶
渭南尉直史館事未行亞出桂州畋隨侍左右大中朝¶
白敏中令狐綯相繼秉政十餘年素與徳裕相惡凡徳¶
裕親舊多廢斥之畋久不偕於士伍咸通中令狐綯出¶
鎮劉瞻鎮北門辟為從事入朝為虞部員外郎右丞鄭¶
薰令狐之黨也摭畋舊事覆奏不放入省畋復出為從¶
事五年入為刑部員外郎轉萬年令九年劉瞻作相薦¶
為翰林學士轉户部郎中畋以久罹擯棄幸承㧞擢因¶
<pb:KR2a0026_WYG_178-13a>¶
授官自陳曰臣十八進士及第二十二書判登科此時¶
結綬王畿便貯青雲之望洎一沉風水乆換星霜厭外¶
府之罇罍渴明庭之禮樂咸通五年方始登朝若匪遭¶
逢聖君無以發&KR0045;幽迹臣任刑部貟外郎日累於閤内¶
對敭去冬蒙擢宰萬年又得延英中謝傾藿幸依於白¶
日捨盆終覩於青天昨以京縣浩穣苦心為政疲羸粗¶
息強禦無縱方專宰字之心用副憂勤之化陛下過垂¶
採聴超授恩榮擢於百里之中致在三清之上纔超翰¶
苑遽改郎曹尋加知制誥又自陳曰臣會昌二年進士¶
<pb:KR2a0026_WYG_178-13b>¶
及第大中首嵗書判登科其時替故昭義節度使沈詢¶
作渭南縣尉兩考罷免楊收以結綬替臣詢則備歴顯¶
榮殁經數載收則寵極台輔絀已三年臣則外困賔筵¶
内甘散秩仰窺霄漢空歎雲泥雖云賦命屯竒實以遭¶
人排忌其因事自洗滌如此俄遷中書舍人十年王師¶
討徐方禁庭書詔旁午畋灑翰泉涌動無滯思言皆破¶
的同僚閣筆推之尋遷戸部侍郎龎勛平以本官充承¶
<pb:KR2a0026_WYG_178-14a>¶
㫖畋以德望先達淪滯久之既冠禁庭當為宰輔因謝¶
承㫖自陳曰禁林素號清嚴承㫖尤稱峻重偏膺顧問¶
首冠英賢今之宰輔四人三以此官騰躍其為盛美更¶
異尋常豈謂凡流繼兹芳躅臣所以憂不稱承㫖之任¶
也至若繼劉瞻之慎密守保衡之規程瀝懇事君披肝¶
翊聖以貞方為介胄用忠信作藩籬丹青帝文金玉王¶
度臣亦不敢讓承㫖之職况沉舟墜羽因聖主發揚有¶
薄藝㣲才受鴻恩知遇再周寒暑六忝官榮由郎吏以¶
至於貳卿自末僚而遷於上列其切於大用如此其年¶
<pb:KR2a0026_WYG_178-14b>¶
八月劉瞻以諫囚毉工宗族罷相出為荊南節度使畋¶
草制過為美詞懿宗省之甚怒責之曰畋頃以行跡玷¶
穢為時棄捐朝籍周行無階踐歴竟因由徑遂致叨居¶
塵忝既多狡蠧尤甚且居承㫖合體朕懐一昨劉瞻出¶
藩朕豈無意爾次當視草過為美詞逞譎詭於筆端籠¶
愛憎於形内徒知報瞻欬唾之惠誰思篾我㧞擢之恩¶
載詳言偽而堅果明同惡相濟人之多僻一至於斯宜¶
<pb:KR2a0026_WYG_178-15a>¶
行竄逐之科用屏回邪之黨可梧州刺史僖宗即位召¶
還授右散騎常侍改兵部侍郎乾符四年遷吏部侍郎¶
尋降制曰頃者時鬱正途權歸邪幸爾畋執心無惑秉¶
節被讒徴復鴛行愈洽人望既負彌綸之業宜居輔弼¶
之司可本官同平章事僖宗上尊號禮畢進加中書侍¶
郎進階特進轉門下侍郎兼禮部尚書集賢殿大學士¶
五年黄巢起曹鄆南犯荆襄東渡江淮衆歸百萬所經¶
屢陷郡邑六年陷安南府據之致書與浙東觀察使崔¶
璆求鄆州節龯璆言賊勢難圖宜因授之以絶北顧之¶
<pb:KR2a0026_WYG_178-15b>¶
患天子下百寮議初黄巢之起也宰相盧擕以浙西觀¶
察使髙駢素有軍功奏為淮南節度使令扼賊衝尋以¶
駢為諸道行營都統及崔璆之奏朝臣議之有請假節¶
以紓患者畋採羣議欲以南海節制縻之擕以始用髙¶
駢欲立竒功以圖勝擕曰髙駢將畧無雙淮土甲兵甚¶
鋭今諸道之師方集蕞爾纖冦不足平殄何事捨之示¶
怯而令諸軍解體耶畋曰巢賊之亂本因饑嵗人以利¶
<pb:KR2a0026_WYG_178-16a>¶
合乃至實繁江淮以南薦食殆半國家久不用兵士皆¶
忘戰所在節將閉門自守尚不能枝不如釋咎包容權¶
降恩澤彼本以饑年利合一遇豐嵗孰不懐思鄉土其¶
衆一離則巢賊几上肉耳此所謂不戰而屈人兵也若¶
此際不以計攻全恃兵力恐天下之憂未艾也羣議然¶
之而左僕射于琮曰南海有市舶之利嵗貢珠璣如令¶
妖賊所有國藏漸當廢竭上亦望駢成功乃依擕議及¶
中書商量制勅畋曰妖賊百萬横行天下髙公遷延玩¶
冦無意剪除又從而保之彼得計矣國祚安危在我輩¶
<pb:KR2a0026_WYG_178-16b>¶
三四人畫度公倚淮南用兵吾不知税駕之所矣擕怒¶
拂衣而起袂染於硯因投之僖宗聞之怒曰大臣相詬¶
何以表儀四海二人俱罷政事以太子賔客分司東都¶
廣明元年賊自嶺表北渡江浙虜崔璆陷淮南郡縣髙¶
駢止令張璘控制衝要閉壁自固天子始思畋前言二¶
人俱徴還拜畋禮部尚書尋出為鳯翔隴右節度使是¶
冬賊陷京師僖宗出幸畋聞難作候駕於斜谷迎謁垂¶
<pb:KR2a0026_WYG_178-17a>¶
泣曰將相悞陛下以至於此臣實罪人請死以懲無狀¶
上曰非卿失也朕以狂冦凌犯且駐蹕興元卿宜堅扼¶
賊衝勿令滋蔓畋對曰臣心報國死而後已請陛下無¶
東顧之憂然道路艱虞奏報梗澁臨機不能逺稟聖㫖¶
願聴臣便宜從事上曰茍利宗社任卿所行畋還鎮蒐¶
乗補卒繕修戎仗濬飾城壘盡出家財以散士卒晝夜¶
如臨大敵中和元年二月賊将尚譲王璠率衆五萬欲¶
攻鳯翔畋預知賊至令大将李昌言等伏於要害賊以¶
畋儒者必不能拒歩騎長驅部伍不整畋以鋭卒數千¶
<pb:KR2a0026_WYG_178-17b>¶
陳于髙岡虛立旗幟延袤數里距賊十餘里伐鼓而陣¶
賊不之測衆寡始欲立卒而陣後軍未至而昌言等發¶
伏擊之其衆大撓日既晡矣岐軍四合追擊於龍尾陂¶
賊委兵仗自潰斬馘萬計得其鎧仗岐軍大振天子聞¶
之謂宰相曰予知畋不盡儒者之勇甚慰予懐即授畋¶
檢校尚書左僕射同平章事充京西諸道行營都統時¶
畿内諸鎮禁軍尚數萬賊巢汙京師後衆無所歸畋承¶
<pb:KR2a0026_WYG_178-18a>¶
制招諭諸鎮將校皆萃岐陽畋分財以結其心與之盟¶
誓期匡王室又傳檄天下曰鳯翔隴右節度使檢校尚¶
書左僕射同中書門下平章事充京西諸道行營都統¶
上柱國滎陽郡開國公食邑二千户鄭畋移檄告諸藩¶
鎮郡縣侯伯牧守將吏曰夫屯亨有數否泰相㳂如日¶
月之蔽虧似隂陽之愆伏是以漢朝方盛則莾卓肆其¶
姦凶夏道未衰而羿浞騁其殘酷不無僭越尋亦誅夷¶
即知妖孽之生古今難免代有忠貞之士力為匡復之¶
謀我國家應五運以承乾躡三王之垂統綿區飲化匝¶
<pb:KR2a0026_WYG_178-18b>¶
宇歸仁十八帝之鴻猷銘於神鼎三百年之睿澤播在¶
人謡加以政尚寛𢎞刑無枉濫翼翼勤行於王道孜孜¶
務恤於生靈足可𫝊寶祚於無窮御瑶圖於不朽近嵗¶
螟蝗作害旱暵延災因令無賴之徒遽起亂常之暴雖¶
加討逐猶肆猖狂草賊黄巢奴僕下才豺狼醜類寒耕¶
熱耨不勵力於田疇媮食靡衣務偷生於剽奪結連凶¶
黨驅廹平人始擾害於里閭遂侵凌於郡邑屬以藩臣¶
<pb:KR2a0026_WYG_178-19a>¶
不武戎士貪財徒加討逐之名竟作遷延之役致令滋¶
蔓累有邀求聖上愛育情深含𢎞道廣指萬方而罪已¶
用百姓以為心假以節旄委之藩鎮冀其悛革免困疲¶
羸而殊無犬馬之誠但恣蟲蛇之毒剽掠我征鎮覆没¶
我京師凌辱我衣冦屠殘我士庶視人命有同於草芥¶
謂大寶易取如奕碁而乃竊據宫闈偽稱名號爛羊頭¶
而拜爵續狗尾以命官鷟巢幕以誇安魚在鼎而猶戲¶
殊不知五侯抝怒期分項羽之屍四塜既成待𦵏蚩尤¶
之骨猶復廣侵田宅濫瀆貨財比谿壑以難盈類烏鳶¶
<pb:KR2a0026_WYG_178-19b>¶
而縱攫茫茫赤縣僅同夷貊之鄉惴惴黔黎若在狴牢¶
之内固已人神共怒行路傷心畋謬領藩垣榮兼將相¶
每枕戈而待旦常泣血以忘餐誓與義士忠臣共剪狐¶
鳴狗盗近承詔命會合諸軍皇帝親御六師即離三蜀¶
霜戈萬隊鐵馬千羣雕虎嘯以風生應龍驤而雲起淮¶
南髙相公會闗東諸道百萬雄師計以夏初會於闗内¶
畋與涇原節度使程宗楚秦州節度使仇公遇等已驅¶
<pb:KR2a0026_WYG_178-20a>¶
組練大集闗畿争麾隴右之蛇矛待掃闗中之蟻聚而¶
吐蕃党項以乆被皇化深憤國讐願以沙漠之軍共獻¶
盪平之捷此際華戎合勢藩鎮連衡旌旗煥爛於雲霞¶
劒㦸晶熒於霜雪莫不持繩待試賈勇争先思垂竹帛¶
之功誓雪朝廷之耻矧兹殘孽不足殄除况諸道世受¶
國恩身縻好爵皆貯匡邦之畧咸傾致主之誠自函洛¶
構氛鑾輿避狄莫不指銅駝而眥裂望玉壘以魂銷聞¶
此勤王固宜投袂更希憤激速殄冦讐永圖社稷之勳¶
以報君親之徳迎鑾反正豈不休哉時駕在坤維音驛¶
<pb:KR2a0026_WYG_178-20b>¶
阻絶以為朝廷無能復振及畋𫝊檄諸藩聳動各治勤¶
王之師巢賊聞之大懼自是賊騎不過京西當時非畋¶
扼賊之衝褒蜀危矣尋進位檢校司空其年冬畋暴病¶
以岐山方禦賊衝宜須驍將鎮守表薦大將李昌言詔¶
可之詔畋赴行在二年正月至成都以王鐸代畋將兵¶
收復畋尋以僕射平章事以疾久之不拜累表乞解機¶
務二年冬罷相授太子少保僖宗以畋子給事中凝績¶
<pb:KR2a0026_WYG_178-21a>¶
為隴州刺史詔侍畋就郡飬疾薨於郡舍時年五十九¶
光啓末李茂貞授鳯翔節度使畋會兵時茂貞為博野¶
軍小校在奉天畋盡召其軍至岐下以茂貞勤於軍旅¶
甚竒之委以遊邏之任至是茂貞思畋奨待之恩上表¶
論之曰臣伏見當道故檢校司空同平章事鄭畋瑞應¶
星精祥開月角建洪鑪於聖代成庶績於明時鳯毛方¶
浴於春池龍節忽移於右輔旋以羣䲭嘯聚萬蝟鋒攢¶
蒼黄而玉輅省方次第而金門徹鑰九州相望初猶豫¶
以從風百辟無歸半狐疑而委質而畋衝冠怒髪投袂¶
<pb:KR2a0026_WYG_178-21b>¶
治兵羅劒㦸於罇前練貔貅於閫外坎牲誓衆釁鼓出¶
師馳羽檄於四方暢皇威於萬里身維地軸决横流而¶
盡入東溟手正天闗掃妖星而重尊北極及至囊沙减¶
竈伐鼓揚旌四凶方侈於獸心一陣盡塗於龍尾大振¶
建瓴之捷只於反掌之間不期天柱朝摧將星夜隕竹¶
帛徒書於茂烈松楸未煥於易名臣始仕從戎爰承指¶
顧禀三令五申之戒預一匡九合之謀今則謬以㣲功¶
<pb:KR2a0026_WYG_178-22a>¶
獲居重鎮尋武侯之遺愛城壘宛然念叔子之髙蹤涕¶
零何極伏冀特加贈諡以慰泉扄昭宗嘉之詔贈司徒¶
諡曰文昭畋文學優深器量𢎞恕美風儀神彩如玉尤¶
能賦詩與人結交榮悴如一始為貟外郎為鄭薰不放¶
省上畋不以為憾及畋作相薰子為郎畋特奨拔為給¶
事中列曹侍郎其以德報怨多此類也子凝績景福中¶
歴刑部户部侍郎¶
盧擕字子升范陽人祖損父求寶厯初登進士第應諸¶
府辟召位終郡守擕大中九年進士擢第授集賢校理¶
<pb:KR2a0026_WYG_178-22b>¶
出佐使府咸通中入朝為右拾遺殿中侍御史累轉貟¶
外郎中長安縣令鄭州刺史召拜諫議大夫乾符初以¶
本官召充翰林學士拜中書舍人乾符末加户部侍郎¶
學士承㫖四年以本官同中書門下平章事累加門下¶
侍郎兼兵部尚書𢎞文館大學士五年黄巢陷荆南江¶
西外郛及䖍吉饒信等州自浙東陷福建遂至嶺南陷¶
廣州殺節度使李岧遂抗表求節龯初王仙芝起河南¶
<pb:KR2a0026_WYG_178-23a>¶
擕舉宋威齊克讓曾衮等有将畧用為招討使及宋威¶
殺君長致賊充斥朝廷遂以宰臣王鐸為都統擕深¶
不悦浙帥崔璆等上表請假黄巢廣州節龯上令宰臣¶
議擕以王鐸為統帥欲激怒黄巢堅言不可假賊節制¶
止授率府率而已與同列鄭畋争論投硯於地由是兩¶
罷之為太子賔客分司六年髙駢大将張麟頻破賊擕¶
素待髙駢厚常舉可為統帥天子以駢立功復召擕輔¶
政及王鐸失守罷都統以髙駢代之由是自潼闗以東¶
汝陕許鄧汴滑青兖皆易帥王鐸鄭畋所授任者皆易¶
<pb:KR2a0026_WYG_178-23b>¶
之擕内以田令孜外以髙駢為援朝廷大政髙下在心¶
時擕病風精神恍惚政事可否皆决於親吏溫季修貨¶
賄公行及賊擾淮南張麟被殺而許州逐帥溵水兵潰¶
朝廷震懼皆歸罪於擕及賊陷潼闗罷擕相為太子賔¶
客是夜仰藥而死子晏天祐初為河南縣尉為柳璨所¶
殺¶
王徽字昭文京兆杜陵人其先出於梁魏魏為秦㓕始¶
<pb:KR2a0026_WYG_178-24a>¶
皇徙闗東豪族實闗中魏諸公子徙於覇陵以其故王¶
族遂為王氏後周同州刺史熊徽之十代祖𦵏咸陽之¶
鳯岐原子孫因家焉曾祖擇從兄易從天后朝登進士¶
第從弟明從言從睿宗朝並以進士擢第昆仲四人開¶
元中三至鳯閣舍人故時號鳯閣王家其後易從子定¶
定子逢逢弟仲周定兄密密子行古行古子收收子超¶
皆以進士登第王氏自易從己降至大中朝登進士科¶
者一十八人登臺省歴牧守賔佐者三十餘人擇從大¶
足三年登進士第先天中又應賢良方正制舉升乙第¶
<pb:KR2a0026_WYG_178-24b>¶
再遷京兆士曹叅軍充麗正殿學士祖察至徳二年登¶
進士第位終連州刺史父自立位終緱氏令徽大中十¶
一年進士擢第釋褐秘書省校書郎户部侍郎沈詢判¶
度支辟為廵官宰相徐商領鹽鐵又奏為叅佐時懿宗¶
詔宰相於進士中選子弟尚主或以徽籍上聞徽性冲¶
澹逺勢利聞之憂形於色徽登第時年踰四十見宰相¶
劉瑑哀祈具陳年已髙矣居常多病不足以塵汚禁臠¶
<pb:KR2a0026_WYG_178-25a>¶
瑑於上前言之方免從令狐綯歴宣武淮南兩鎮掌書¶
記得大理評事召拜右拾遺前後上疏論事二十三人¶
難言者必犯顔争之人士翕然稱重會徐商罷相鎮江¶
陵以徽舊僚欲加奏辟而不敢言徽探知其㫖即席言¶
曰僕在進士中荷公重顧公佩印臨戎下官安得不從¶
商喜甚奏授殿中侍御史賜緋荆南節度判官髙湜時¶
持憲綱奏為侍御史知雜兼職方貟外郎轉考功貟外¶
時考簿上中下字朱書吏縁為姦多有揩改徽白僕射¶
請以墨書遂絶姦吏之弊宰相蕭倣以徽明於吏術尤¶
<pb:KR2a0026_WYG_178-25b>¶
重之乾封初遷司封郎中長安縣令學士闕人倣用徽¶
為翰林學士改職方郎中知制誥正拜中書舍人延英¶
中謝面賜金紫遷户部侍郎學士承㫖改兵部侍郎尚¶
書左丞學士承㫖如故廣明元年改户部¶
侍郎同平章事是日黄巢入潼闗其夜僖宗出幸徽與¶
同列崔沆豆盧瑑僕射于琮至曙方知車駕出幸遂相¶
奔馳赴行在徽夜落荆榛中墜於崖谷為賊所得廹還¶
<pb:KR2a0026_WYG_178-26a>¶
京師將授之偽命徽示以足折口瘖雖白刃環之終無¶
懼色賊令輿歸第命毉工視之月餘守視者稍怠徽乃¶
雜於負販竄之河中遣人間道奉絹表入蜀天子嘉之¶
詔授光禄大夫守兵部尚書將赴行在尋詔徽以本官¶
充東面宣慰催陣使時王鐸都統行營兵馬在河中累¶
年未能破賊徽與行營都監楊復光謀赦沙陀三部落¶
令赴難其年夏代北軍至決戰累捷收復京師以功加¶
尚書左僕射光啓中潞州軍亂殺其帥成麟以兵部侍¶
郎鄭昌圖權知昭義軍事時孟方立割據山東三州别¶
<pb:KR2a0026_WYG_178-26b>¶
為一鎮上黨支郡唯澤州耳而軍中之人多附方立昌¶
圖不能制宰相奏請以重臣鎮之乃授徽檢校尚書左¶
僕射同平章事潞州大都督府長史澤潞邢洺礠觀察¶
等使時鑾輅未還闗東聚盗而河東李克用與孟方立¶
方爭澤潞以朝廷兵力必不能加上表訴之曰臣聞量¶
才授任本切於安人奉上推忠莫先於體國臣早逢昌¶
運備歴華資止仗竭誠幸無躁迹六年内置雖叨侍從¶
<pb:KR2a0026_WYG_178-27a>¶
之榮一日台司未展匡扶之志敢忘急病用副憂勤况¶
重鎮兵符元戎相印特膺寵寄出自宸衷豈合憚勞更¶
陳衷欵但以鄭昌圖主留累月將結深根孟方立專據¶
三州轉成積舋招其外則潞人胥怨撫其内則邢將益¶
疑禍方熾於既焚計奈何於己失須觀勝負乃决安危¶
欲遵命而勇行則寢興百慮思奉身而先退則事體兩¶
全伏乞聖慈博求廷議擇其可付理在從長免微臣負¶
懷寵之譏使上黨破必争之勢觸藩知難庶無愧於前¶
言報國圖功豈無伸於此日天子乃以昌圖鎮之以徽¶
<pb:KR2a0026_WYG_178-27b>¶
為諸道租庸供軍等使餘官如故時京師收復之後宫¶
寺焚燒園陵毁廢故車駕久而未還乃以徽為大明宫¶
留守京畿安撫制置修奉園陵等使徽方治財賦又兼¶
制置王畿之人大半流喪乃招合遺散撫之如子數年¶
之間版户稍葺東内齋閤繕完有序徽拜表請車駕還¶
京曰昨者狂冦將逃延災方甚而端門鳯畤鎮福地而¶
獨存王氣龍盤鬱祥烟而不散足表宗祧降祉臨御非¶
<pb:KR2a0026_WYG_178-28a>¶
遙今雖初議修崇未全壯麗式示卑宫之儉更凝馭道¶
之尊且肅宗纔見捷書便離岐下徳宗雖當盛暑不駐¶
漢中故事具存昌期難緩願廻鑾輅早復京師臣謬以¶
散材叨膺重寄閉閤深念拜章累陳審時事之安危繫¶
廟謀之得失臣雖隨宜制置竭力撫綏如或鑾駕未廻¶
必恐人心復散縱成㣲効終負殊私勢有必然理宜過¶
慮以兹淹駐轉失機宜實希永挂宸聰亟還清蹕帝深¶
嘉納進位檢校司空御史大夫權知京兆尹事中外權¶
臣遣人治第京師因其亂後多侵犯居人百姓告訴相¶
<pb:KR2a0026_WYG_178-28b>¶
繼徽不避權豪平之以法由是殘民安業而權幸側目¶
惡其强乃以其黨薛杞為少尹知府事杞方居父喪徽¶
執奏不令入府權臣愈怒奏罷徽使務以本官徵赴行¶
在尋授太子少師移疾退居蒲州滿十旬請罷僖宗還¶
宫復授太子少師疾未任朝謁宰相以徽怨望奏貶集¶
州刺史徽乃輿疾赴貶所不旬日沙陀逼京師僖宗出¶
幸寶雞而軍容田令孜得咎天子以徽無罪召拜吏部¶
<pb:KR2a0026_WYG_178-29a>¶
尚書封琅邪郡侯食邑千户徽將赴行在而襄王僭偽¶
邠岐兵士追逼乗輿天子幸漢中徽不能進李煴偽制¶
至河中府召徽赴闕徽託以風疾不能步履煴將僭號¶
逼内外臣寮署誓狀徽稱臂緩不能秉筆竟不署名朱¶
玫既誅天子自襃中還至鳯翔召徽拜御史大夫車駕¶
還宫徽上章以足膝風痺不任朝拜乞除散秩復授太¶
子少師及便殿中謝昭宗顧瞻進對曰王徽神氣尚强¶
安可自便乃改授吏部尚書大亂之後銓選失緒吏為¶
姦蠧有重疊補擬者徽從初注授便置手厯一一檢視¶
<pb:KR2a0026_WYG_178-29b>¶
人無擁滯内外稱之進位檢校司空守尚書左僕射大¶
順元年十二月卒贈太尉諡曰貞子三人椿樗松¶
史臣曰議兵之難古無百勝蓋以行權制變法斷在於¶
臨機出竒無窮聲實懸於中的昔晉國之平孫皓賈公¶
閭堅沮渡江呉人欲拒曹瞞張輔呉終慙失䇿彼之賢¶
俊未免悔尤况盧子昇平代書生素迷軍志只保髙駢¶
之平昔不料髙駢之苞藏以至力困黄巢毒流赤縣絶¶
<pb:KR2a0026_WYG_178-30a>¶
吭仰藥何所補焉台文氣激壯圖志攄宿憤慷慨誓衆¶
叱咤臨戎竟扼賊喉以康天步謂之不武斯焉取斯崔¶
趙以鼎職奉親天倫並達積慶垂裕播美士林徽志吐¶
盗泉脫身虎口功名不墜君子多之¶
贊曰武以伸威謀以制敵何必臨戎陳師衽席髙駢玩¶
寇盧擕保姦聖斷一悞崎嶇劒山¶
　舊唐書卷一百七十八¶
<pb:KR2a0026_WYG_178-30b>¶
<pb:KR2a0026_WYG_178-31a>¶
　舊唐書卷一百七十八考證¶
趙光裔𫝊季述廢立之後光𦙍歸洛○(臣酉)按光逢𫝊¶
　光逢移疾退居洛陽光𦙍𫝊並無歸洛之事此處𦙍¶
　字當是逢字之訛今改正¶
張裼𫝊其年冬檢校吏部尚書鄆州刺史天平軍節度¶
　使○沈炳震曰按本紀四年三月黄巢陷鄆州殺節¶
　度使薛崇則三年冬不應除天平也且本紀裼拜天¶
　平又在二年七月皆誤¶
李蔚𫝊拜太常卿尋以本官同平章事加中書侍郎與¶
<pb:KR2a0026_WYG_178-31b>¶
　盧攜鄭畋同輔政○沈炳震曰此數句疑當在下文¶
　乾符四年上¶
乾符三年受代○沈炳震曰案蔚咸通十四年遷吏部¶
　尚書乾符三年入相此云淮南受代誤¶
四年復為吏部尚書尋遷檢校司空東都留守東畿汝¶
　都防禦使○沈炳震曰四年當作五年按懿宗紀咸¶
　通九年蔚以吏部侍郎出為宣武軍節度使十一年¶
<pb:KR2a0026_WYG_178-32a>¶
　徙鎮淮南非十四年也僖宗紀乾符二年為太常卿¶
　三年以本官同平章事五年罷為東都留守蔚相僖¶
　宗非懿宗𫝊平章事文在宣武節度使上誤¶
　舊唐書卷一百七十八考證¶
<pb:KR2a0026_WYG_178-32b>¶
