# -*- mode: mandoku-view -*-
#+TITLE: 舊唐書
#+DATE: 2018-03-31 09:03:17.356386
#+PROPERTY: ID KR2a0026
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷一百八十
<pb:KR2a0026_WYG_180-1a>¶
欽定四庫全書¶
　舊唐書卷一百八十¶
後晉司空同中書門下平章事劉　昫撰¶
¶
　列傳第一百三十¶
¶
朱克融　　　李載義　　　楊志誠¶
¶
¶
張仲武(子直方)張允伸　　　張公素¶
¶
¶
李可舉　　　李全忠(守匡威匡籌)¶
¶
朱克融賊泚之從孫也祖滔父洄克融少為幽州軍校¶
事節度使劉總總將歸朝慮其有變籍軍中素有異志¶
<pb:KR2a0026_WYG_180-1b>¶
者薦之闕下時克融亦在籍中宰相崔植杜元頴不知¶
兵且無逺畧謂兩河無虞遂奏勒歸鎮長慶初幽州軍¶
亂囚其帥張𢎞靖時洄廢疾扵家軍中素伏其謀畧至¶
是衆欲立之洄自以老且病推克融統軍務焉朝廷尋¶
加檢校左散騎常侍授以符節寳歴二年遣使送方鎮¶
及三軍時服克融怒所賜疏弱執中使以聞上特優容¶
别命中使宣諭仍改賜衣物流其使楊文端等先是克¶
<pb:KR2a0026_WYG_180-2a>¶
融執中使奏稱竊聞陛下欲幸東都請將兵馬并丁匠¶
五千人修理宮闕迎候車駕又上言無衣擬扵朝廷請¶
三十萬端疋以備一嵗所費不然則三軍不安天子怒¶
其悖慢取宰臣裴度謀優容之語見别卷克融官至檢¶
校司空呉興郡王其年五月本州軍亂殺之子延齡亦¶
遇害次子延嗣竊立尋為大將李載義所殺¶
李載義字方榖常山愍王之後代以武力稱繼為幽州¶
屬郡守載義少孤與郷曲之不令者逰有勇力善俛强¶
角觝劉濟為幽州節度使見而偉之致扵親軍從征伐¶
<pb:KR2a0026_WYG_180-2b>¶
以功遷衙前都知兵馬使檢校光禄大夫兼監察御史¶
寳歴中幽師殺朱克融其子延嗣竊襲父位不遵朝㫖¶
虐用其人載義遂殺之數其罪以聞敬宗嘉之拜檢校¶
戸部尚書兼御史大夫封武威郡王充幽州盧龍等軍¶
節度副大使知節度事未㡬李同㨗據滄景以邀襲父¶
爵載義上表請討同㨗以自効上嘉其誠懇特加檢校¶
右僕射累破賊軍以功加司空進階金紫太和三年平¶
<pb:KR2a0026_WYG_180-3a>¶
滄景策勲加平章事仍賜實封三百戸四年契丹冦邊¶
以兵擊走之仍虜其名王就加太保五年春為其部下¶
楊志誠所逐因入覲上以載義有平滄景之功又能恭¶
順朝㫖再拜太保同平章事其年改山南西道節度觀¶
察等使兼興元尹七年遷北都㽞守兼太原尹充河南¶
節度觀察處置等使尋加開府儀同三司丁母憂起復¶
驃騎大將軍餘如故廽鶻每遣使入朝所至彊暴邊城¶
長吏多務茍安不敢制之以法但嚴兵防守虜益驕悍¶
或突入市肆暴横無所憚至是有廽鶻將軍李暢者曉¶
<pb:KR2a0026_WYG_180-3b>¶
習中國事知不能以法制馭益驕恣鞭捶驛吏貪求無¶
己載義因召李暢與語曰可汗使將軍朝貢以固舅甥¶
之好不當使將軍暴踐中華今朝廷饔餼至厚所以禮¶
蕃客也茍有不至吏當坐死若將軍之部伍不戢凌侮¶
上國剽掠廬舍載義必殺為盗者將軍勿以法令可輕¶
而不戒勵之遂罷防守之兵而使兩卒司其門虜知其¶
心為下無敢犯令九年加侍中開成二年卒年五十贈¶
<pb:KR2a0026_WYG_180-4a>¶
太尉載義晚年驕恣&KR0429;暴一方以楊志誠復為部下所¶
逐過太原載義躬身毆擊遂欲殺之賴從事救觧以免¶
然而擅殺志誠之妻孥及將卒朝廷録其功屈法不問¶
楊志誠太和五年為幽州後院副兵馬使事李載義時¶
朝廷賜載義徳政碑文載義延中使擊鞠志誠亦與焉¶
遂扵鞠場呌呼謀亂載義奔於易州志誠乃為夲道馬¶
歩都知兵馬使文宗聞之驚急召宰臣時牛僧孺先至¶
上謂曰幽州今日之事可奈何僧孺曰此不足煩聖慮¶
臣被召疾趨氣促容臣稍緩息以對上良乆曰卿以為¶
<pb:KR2a0026_WYG_180-4b>¶
不足憂何也僧孺對曰陛下以范陽得失繫國家休戚¶
耶且自安史之後范陽非國家所有前時劉總向化以¶
土地歸闕朝廷約用錢八十萬貫而未嘗得范陽尺布¶
斗粟上供天府則今日志誠之得猶前日載義之得也¶
陛下但因而撫之亦事之宜也且范陽國家所賴者以¶
其北捍突厥不令南冦今若假志誠節龯惜其土地必¶
自為力則爪牙之用固不計於逆順臣固曰不足煩聖¶
<pb:KR2a0026_WYG_180-5a>¶
慮上大喜曰如卿之言吾洗然矣尋以嘉王運遥領節¶
度以志誠為節度觀察㽞後檢校左散騎常侍兼幽州¶
左司馬尋改檢校工部尚書節度副大使知節度事七¶
年轉檢校吏部尚書詔下進奏官徐廸詣中書白宰相¶
曰軍中不識朝廷體位只知自尚書改僕射為遷何知¶
工部轉吏部為羙且軍士盛飾以待新恩一旦復為尚¶
書軍中必慚今中使往彼其勢恐不得出及使至其傔¶
奔還奏曰楊志誠怒不得僕射三軍亦有怨言春衣使¶
魏寳義兼他使焦奉鸞尹士恭並為志誠縶㽞矣志誠¶
<pb:KR2a0026_WYG_180-5b>¶
遣將王文頴謝恩并讓官復賜官告批荅文隷不受而¶
歸朝廷納裴度言務以含垢下詔諭之因再遣使加尚¶
書右僕射八年為三軍所逐而立史元忠元忠進志誠¶
所造衮龍衣二副及被服鞍韀皆綉飾鸞鳳日月之形¶
或為王字因付御史臺按問流嶺南行至商州殺之初¶
元忠既逐志誠詔以通王淳遥領節度授元忠左散騎¶
常侍幽州大都督府左司馬知府事充節度㽞後眀年¶
<pb:KR2a0026_WYG_180-6a>¶
轉檢校工部尚書節度副大使知節度事後為偏將陳¶
行泰所殺¶
張仲武范陽人也仲武少業左氏春秋擲筆為薊北雄¶
武軍使㑹昌初陳行泰殺節度使史元忠權主㽞後俄¶
而行泰又為次將張絳所殺令三軍上表請降符節時¶
仲武遣軍吏呉仲舒表請以夲軍伐叛上遣宰臣詢其¶
事仲舒曰絳與行泰皆是㳺客主軍人心不附仲武是¶
軍中舊將張光朝之子年五十餘兼曉儒書老扵戎事¶
性抱忠義願歸心闕廷李徳裕因奏陳行泰張絳皆令¶
<pb:KR2a0026_WYG_180-6b>¶
大將上奏邀求節旄所以必不可與今仲武上表布誠¶
先陳宻欵因而㧞用即似有名許之乃授兵馬㽞後詔¶
撫王紘遥領節度尋改仲武節度副大使知節度事檢¶
校工部尚書幽州大都督府長史兼御史大夫蘭陵郡¶
王俄而廻鶻擾邊時逥鶻有將勒那頡啜擁赤心宰相¶
一族七千帳東逼漁陽仲武遣其弟仲至與裨將㳺奉¶
寰王如清等率銳兵三萬人大破之前後收其侯王貴¶
<pb:KR2a0026_WYG_180-7a>¶
族千餘人降三萬人獲牛馬橐駞旗纛罽幕不可勝計¶
遣從事李周瞳牙門將國從玘相次獻㨗詔加檢校兵¶
部尚書兼東面招撫逥鶻使先是奚契丹皆有逥鶻監¶
䕶使督以嵗貢且為漢謀至是遣裨將石公緒等諭意¶
兩部凡戮八百餘人又逥鶻初遣宣門將軍等四十七¶
人詭詞結歡&KR0343;伺邊隙仲武使宻賂其下盡得隂謀且¶
欲馳入五原驅掠雜虜遂逗遛其使緩彼師期人馬病¶
死竟不遣之逥鶻烏介可汗既敗不敢近邊乃依康居¶
求活盡徙餘種寄託黑車子部仲武由是威加北狄表¶
<pb:KR2a0026_WYG_180-7b>¶
請扵薊北立紀聖功銘𠡠李徳裕為之文其銘曰太和¶
之初赤氣霄興開成之末彤雲暮凝異鳥南来胡滅之¶
徴北夷颷掃厥國土崩逼迫遷徙震我邊鄙長蛇去穴¶
奔鯨失水上都薊門兵連千里曽不畏天猶為驕子丐¶
我邊榖邀我王師假我一城建彼幡旗歸計强漢郅支¶
嫚辭狼顧朔野伏莾見羸鴈門之北羌戎雜處濈濈羣¶
羊茫茫大鹵縱其梟騎驚我牧圉暴若豺狼疾如風雨¶
<pb:KR2a0026_WYG_180-8a>¶
皇赫斯怒羽檄徴兵謀而泉黙斷乃霆聲沉機變化動¶
合神眀沙漠之外虜無隠情漁陽突騎燕歌壯氣﨣﨣¶
元戎耽耽虎視金鼓誓衆干旄蔽地爰命其弟屬之大¶
事翩翩飛將董我三軍禀兄之制代帥之勤威略火烈¶
胡馬星分戈逥白日劒薄浮雲天街之北旄頭已落絶¶
轡之野蚩尤未縛俾我元侯恢𢎞逺略終取單于係之¶
徽索隂山寢鋒亭徼弢弓萬里昆夷九譯而通蠻夷既¶
同天子之功儒臣篆羙刋石垂鴻仲武歴官至司徒中¶
書門下平章事大中年卒謚曰荘子直方以幽州節度¶
<pb:KR2a0026_WYG_180-8b>¶
副使襲父位動多不法慮為將卒所圖三年冬託以逰¶
獵奔赴闕庭尋授金吾將軍直方性率暴行豪奪之事¶
以罪累貶栁州司馬十一年遷右驍衛將軍分司東都¶
咸通中位至羽林統軍中和嵗賊巢犯闕公卿恃其豪¶
多隠蔵扵第直方納招亡命謀欲刼巢或有告者由是¶
以兵圍而害之¶
張允伸字逢昌范陽人也曽祖秀檀州刺史祖巖納降¶
<pb:KR2a0026_WYG_180-9a>¶
軍使父朝掖贈太尉允伸世仕幽州軍門累職至押衙¶
兼馬歩都知兵馬使大中四年戎帥周綝寢疾表允伸¶
為㽞後朝廷可其奏加右散騎常侍其年冬詔賜旌節¶
遷檢校工部尚書咸通九年累加至光禄大夫檢校司¶
徒兼太傅同中書門下平章事燕國公十年徐人作亂¶
請以弟允臯領兵伐叛懿宗不允進助軍米五十萬石¶
鹽二萬石詔嘉之賜以錦綵玉帶金銀器等冬又加特¶
進兼侍中十二年以風恙拜章請就醫藥詔許之以子¶
簡㑹檢校工部尚書充節度副大使十三年允伸再上¶
<pb:KR2a0026_WYG_180-9b>¶
表進納所賜旌節朝命未至其年卒年¶
八十八再贈太尉諡曰忠烈允伸領鎮凡二十三年克¶
勤克儉比嵗豐登邊鄙無虞軍民用乂至今談者羙之¶
有子十四人簡員幽府左司馬先允伸卒簡夀右領軍¶
衛大將軍餘或昇朝籍或為刺史郡佐¶
張公素范陽人咸通中為幽州軍校事張允伸累遷至¶
平州刺史允伸卒子簡㑹權主㽞後事公素領夲郡兵¶
<pb:KR2a0026_WYG_180-10a>¶
赴焉三軍素畏公素威望簡㑹知力不能制即時出奔¶
遂立為帥朝廷尋授旌節累加至中書門下平章事無¶
幾李茂勲奪其位公素歸闕貶復州司戸叅軍¶
李可舉夲逥鶻阿布思之族也張仲武破逥鶻可舉父¶
茂勲與夲部侯王降焉茂勲善騎射性沉毅仲武器之¶
常遣拓邊以功封郡王賜姓名咸通末納降軍使陳貢¶
言者幽之宿將人所信服茂勲宻謀刼而殺之聲云貢¶
言舉兵張公素以兵逆擊不利公素走茂勲入城軍民¶
方知其非貢言也既有其衆遂推而立之朝廷即降符¶
<pb:KR2a0026_WYG_180-10b>¶
節無幾以疾告老授右僕射致仕表可舉自節度副使¶
幽州左司馬加右散騎常侍為節度㽞後中和中累官¶
至檢校太尉中和末以太原李克用兵勢方盛與㝎州¶
王處存宻相締結可舉慮其窺伺山東終為己患遂遣¶
使搆雲中赫連鐸乗其背則與鎮州合謀舉兵兼言易¶
㝎是燕趙之餘云得其地則正其疆理而分之時可舉¶
遣將李全忠攻易州有次將劉仁恭者多權數攻之彌¶
<pb:KR2a0026_WYG_180-11a>¶
月不下乃穴地道以入其城既下易州士卒稍驕王處¶
存引輕軍三千以羊皮蒙之夜伏於城外仍别扵間道¶
以騎士伺之燕軍望見謂之羣羊争趨焉處存乗其無¶
部伍一擊大敗之尋復其城全忠遁歸懼可舉罪之收¶
其餘衆反攻幽州可舉危急收集其族登樓自燔而死¶
李全忠范陽人廣眀中為棣州司馬有蘆生于室一尺¶
三節心惡之謂别駕張建曰吾室生蘆無乃怪歟建曰¶
蘆茅類得澤而滋公家有茅土之慶殆天意乎其生三¶
節必傳節鉞者三人公勉樹功名無忘斯言全忠秩滿¶
<pb:KR2a0026_WYG_180-11b>¶
還鄉里事節度使李可舉為牙將時可舉兵鋒方盛欲¶
與鎮人分易定遣全忠將兵攻之為定州軍大敗扵易¶
水全忠懼率其餘衆掩攻幽州可舉死三軍推全忠為¶
㽞後朝廷因以節龯授之光唘元年春也全忠卒子匡¶
威自襲父位稱㽞後匡威素稱豪爽屬遇亂離繕甲燕¶
薊有吞四海之志赫連鐸據雲中屢引匡威與河東争¶
雲代交兵積年景福初鎮州王鎔誘河東將李存孝克¶
<pb:KR2a0026_WYG_180-12a>¶
用怒加兵討之時鎔幼童求援於燕匡威親率軍應之¶
二年春河東復出師井陘再乞師匡威来援匡威弟匡¶
籌妻張氏有國色師將發家人㑹别匡威酒酣㽞張氏¶
報之匡籌私懐忿怒匡威軍至博野匡籌乃據城自為¶
節度匡威部下聞之亡歸者半匡威退無歸路將入覲¶
亰師時匡威㽞扵深州遣判官李抱貞奏章以聞屬亰¶
師大亂之後聞匡威来朝市人震恐咸曰金頭王来謀¶
社稷士庶有亡竄山谷者匡威其實不行欲圖鎮州示¶
無㽞意鎔以匡威再来援已致其失師遣使迎歸府第¶
<pb:KR2a0026_WYG_180-12b>¶
父事之匡威為鎔城郛繕甲指陳方畧視鎔如子每隂¶
謀驟施以恱人心鎮之三軍素忠扵王氏惡其所為㑹¶
鎔過匡威第慰忌辰匡威縞衣裹甲伏兵刼鎔入牙城¶
鎔兵逆戰燔東偏門軍士呼譟登屋矢下如雨鎔僕墨¶
君和亂中扶鎔登屋免難而斬匡威以狥是嵗匡籌出¶
師攻鎮之樂壽武彊以報恥匡威部曲劉仁恭歸於河¶
東乾寧元年冬河東聴仁恭之謀出師進討二月敗燕¶
<pb:KR2a0026_WYG_180-13a>¶
軍於居庸匡籌挈其族遁去將赴亰師至景城為滄州¶
節度使盧彦威所殺掠其輜車妓妾匡籌妻張氏産扵¶
路不能進劉仁恭獲之獻扵李克用夫人嬖寵¶
專房李氏父子三葉十年而亡¶
史臣曰大都偶國亂之夲也故古先哲王建國公侯之¶
封不過千乗所以彊幹弱枝防其悖慢彼幽州者列九¶
圍之一地方千里而遥其民剛彊厥田沃壤逺則慕田¶
光荆卿之義近則染禄山思眀之風二百餘年自相崇¶
樹雖朝廷有時命帥而土人多務逐君習苦忘非尾大¶
<pb:KR2a0026_WYG_180-13b>¶
不掉非一朝一夕之故也若李載義張仲武張允伸因¶
利乗便獲領旌旗以仁守之恭順朝㫖亦足多也如朱¶
克融楊志誠史元忠張公素李可舉李全忠以不仁得¶
之靡更曩志或尋為簒奪或僅傳子孫咸非令終盖其¶
宜也¶
賛曰碣石之野氣勁人豪二百餘載自相尊髙載義仲¶
武亦多忠勞餘因簒得不仁何逃¶
<pb:KR2a0026_WYG_180-14a>¶
　舊唐書卷一百八十¶
<pb:KR2a0026_WYG_180-14b>¶
