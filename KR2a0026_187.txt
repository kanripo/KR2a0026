# -*- mode: mandoku-view -*-
#+TITLE: 舊唐書
#+DATE: 2018-03-31 09:03:20.145555
#+PROPERTY: ID KR2a0026
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷一百八十七上
<pb:KR2a0026_WYG_187-1a>¶
欽定四庫全書¶
　舊唐書卷一百八十七上¶
後晉司空同中書門下平章事劉　昫撰¶
¶
　列傳第一百三十七¶
　忠義上¶
¶
夏侯端　　劉感　　　常達　　　羅士信¶
¶
¶
吕子臧　　張道源(族子椘金附)　　李公逸¶
¶
¶
張善相　　李玄通　　敬君弘　　馮立¶
¶
<pb:KR2a0026_WYG_187-1b>¶
謝叔方　　王義方　　成三郎　　尹元貞¶
¶
¶
髙叡　子仲舒崔琳附　 　　王同皎(周憬附)¶
¶
¶
蘇安恒　　俞文俊　　王求禮¶
¶
¶
燕欽融(郎岌附)　　　　安金藏¶
¶
語曰無求生以害仁有殺身以成仁孟軻曰生亦我所¶
欲義亦我所欲捨生而取義可也古之徳行君子動必¶
由禮守之以仁造次顛沛不愆于素有若仲由之結纓¶
鉏麑之觸樹紀信之蹈火豫譲之斬衣此所謂殺身成¶
<pb:KR2a0026_WYG_187-2a>¶
仁臨難不茍者也然受刑一代顧瞻七族不犯難者有¶
終身之利随市道者獲當世之榮茍非氣義不羣貞剛¶
絶俗安能碎所重之支體狥他人之義哉則由麑信譲¶
之徒君人者常宜血祀况自有其臣乎即如安金藏剖¶
腹以明皇嗣叚秀實挺笏而撃元兇張巡姚誾之守城¶
杲卿眞卿之罵賊又愈於金藏秀實等各見夲傳今採¶
夏候端李憕已下附于此篇¶
夏侯端壽州壽春人梁尚書左僕射詳之孫也仕隋為¶
大理司直高祖龍潜時與其結交大業中髙祖帥師於¶
<pb:KR2a0026_WYG_187-2b>¶
河東討捕廼請端為副時煬帝幸江都盗賊日滋端頗¶
知玄象善相人說髙祖曰金玉牀摇動此帝座不安参¶
墟得嵗必有真人起於實沉之次天下方亂能安之者¶
其在明公但主上曉察情多猜忍切忌諸李強者先誅¶
全才既死明公豈非其次若早為計則應天福不然者¶
則誅矣髙祖深然其言及義師起端在河東為吏所捕¶
送於長安囚之髙祖入京城釋之引入卧内與語極歡¶
<pb:KR2a0026_WYG_187-3a>¶
授秘書監屬李宻為王世充所破以衆来降闗東之地¶
未有所屬端固請往招諭之乃加大将軍持節為河南¶
道招慰使至黎陽李勣發兵送之自澶水濟河傳檄郡¶
縣東至於海南至於淮二十餘州並遣使送欵行次譙¶
州㑹亳州刺史丁叔則及汴州刺史王要漢並以所部¶
降於世充路遂隔絶端素得衆心所從二千人雖粮盡¶
不忍委去端知事必不濟乃坐澤中盡殺私馬以㑹軍¶
士因歔欷曰今王師已敗諸處並沒卿等土壤悉皆從¶
偽特以共事之情未能見委然我奉王命不可從卿有¶
<pb:KR2a0026_WYG_187-3b>¶
妻子無宜効我可斬吾首持歸於賊必獲富貴衆皆流¶
涕端又曰卿不忍見殺吾當自刎衆士抱持之皆曰公¶
於唐家非有親屬但以忠義之故不辭於死諸人與公¶
共事經渉艱危豈有害公而取富貴復與同進潜行五¶
日餒死者十三四又為賊所撃奔潰相失者大半端惟¶
與三十餘人東走採生䝁豆而食之猶持節與之俱卧¶
起謂衆人曰平生不知死地乃在此中我受國㤙所以¶
<pb:KR2a0026_WYG_187-4a>¶
然耳今卿等何乃相伴死乎可散投賊猶全性命吾當¶
抱此一節與之俱殞衆又不去屬李公逸為唐守杞州¶
聞而勒兵迎舘之于時河南之地皆入世充唯公逸感¶
端之義獨堅守不下世充遣使召端觧衣遺之禮甚厚¶
仍送除書以端為淮南郡公吏部尚書端對其使者曰¶
夏侯端天子大使豈受王世充之官自非斬我頭将往¶
見汝何容身茍活而屈於賊乎遂焚其書㧞刀斬其所¶
遺衣服因發路西歸觧節旄懐之取竿加刃從間道得¶
至宜陽初山中險峻先無蹊徑但冐履榛梗晝夜兼行¶
<pb:KR2a0026_WYG_187-4b>¶
従者三十二人或墜崖溺水遇猛獸而死又半其餘至¶
者皆鬢髪秃落形貎枯瘠端馳驛奉見但謝無功殊不¶
自言艱苦髙祖憫之復以為秘書監俄出為梓州刺吏¶
所得料錢皆散施孤寡貞觀元年病卒¶
劉感岐州鳯泉人後魏司徒髙昌王豐生之孫也武徳¶
初以驃騎将軍鎮涇州薛仁杲率衆圍之感嬰城拒守¶
城中粮盡遂殺所乗馬以分将士感一無所噉惟煮馬¶
<pb:KR2a0026_WYG_187-5a>¶
骨取汁和木屑食之城垂陷者數矣長平王叔良援兵¶
至仁杲觧圍而去感與叔良出戰為賊所擒仁杲復圍¶
涇州令感語城中云援軍已敗徒守孤城何益也宜早¶
出降以全家室感許之及至城下大呼曰逆賊飢餓亡¶
在朝夕秦王率數十萬衆四靣俱集城中勿憂各宜勉¶
以全忠節仁杲大怒執感於城邊埋脚至膝馳騎射殺¶
之至死聲色逾厲賊平高祖購得其屍祭以少牢贈瀛¶
州刺史封平原郡公諡曰忠壮令其子襲官爵并賜田¶
宅¶
<pb:KR2a0026_WYG_187-5b>¶
常達陕人也初仕隋為鷹揚郎将數從髙祖征伐甚蒙¶
親待及義兵起達在霍邑從宋老生来拒戰老生敗達¶
懼自匿不出高祖謂達已死令人閲屍求之及達奉見¶
髙祖大悦以為統軍武徳初拜隴州刺史時薛舉屢攻¶
之不能尅乃遣其将仵士政以數百人偽䧏達達不之¶
測厚加撫接士政伺隙以其徒刼達擁城中二千人而¶
叛牽達以見於舉達詞色抗厲不為之屈舉指其妻謂¶
<pb:KR2a0026_WYG_187-6a>¶
達曰識皇后否達曰正是癭老嫗何足可識竟釋之有¶
賊帥張貴謂達曰汝識我否荅曰汝逃死奴瞋目視之¶
貴怒拔刀将斫達人救之獲免及仁杲平髙祖見達謂¶
曰卿之忠節便可求之古人命起居舍人令狐徳棻曰¶
劉感常達湏載之史策也執仵士政撲殺之賜達布帛¶
三百叚復拜隴州刺史卒¶
羅士信齊州歴城人也大業中長白山賊王簿左才相¶
孟譲来冦齊郡通守張湏陀率兵討撃士信年始十四¶
固請自効湏陀謂曰汝形容未勝衣甲何可入陣士信¶
<pb:KR2a0026_WYG_187-6b>¶
怒重著左右雙鞬而上馬湏陀壮而從之撃賊灘¶
水之上陣纔列士信馳至賊所刺倒數人斬一人首擲¶
於空中用搶承之戴以略陣賊衆愕然無攻逼者湏陀¶
因而奮撃賊衆大潰士信逐北毎殺一人輙劓其鼻而¶
懐之及還則驗鼻以表殺賊之多少也湏陀甚加歎賞¶
以所乘馬遺之引置左右毎戰湏陀先登士信為副煬¶
帝遣使慰喻之又令畫工寫湏陀士信戰陣之圖上于¶
<pb:KR2a0026_WYG_187-7a>¶
内史及湏陀為李密所殺士信隨裴仁基率衆歸於宻¶
署為縂管使統所部随宻撃王世充敗士信躍馬突進¶
身中數矢乃陷於世充軍世充知其驍勇厚禮之與同¶
寝食後世充破李宻得宻将邴元真等盡拜為将軍不¶
復專重之士信恥與為伍率所部千餘人奔于穀州高¶
祖以為陕州道行軍縂管使圖世充及大軍至洛陽士¶
信以兵圍世充千金堡中有大罵之者士信怒夜遣百¶
餘人将嬰兒數十至於堡下詐言從東都来投羅縂管¶
因令嬰兒啼譟既而佯驚曰此千金堡吾軰錯矣忽然¶
<pb:KR2a0026_WYG_187-7b>¶
而去堡中謂是東都逃人遽出兵追之士信伏兵於路¶
俟其開門奮撃大破之殺無遺類世充平擢授綘州縂¶
管封剡國公尋從太宗撃劉黒闥於河北有洺水人以¶
城来降遣士信入城據守賊悉衆攻之甚急遇雨雪大¶
軍不得救經數日城陷為賊所擒黒闥聞其勇意欲活¶
之士信詞色不屈遂遇害年二十太宗聞而傷惜購得¶
其屍葬之諡曰勇士信初為裴仁基所禮嘗感其知己¶
<pb:KR2a0026_WYG_187-8a>¶
之㤙及東都平遂以家財收歛葬於北邙又云我死後¶
當葬此墓側及卒果就仁基左而託葬焉¶
吕子臧蒲州河東人也大業末為南陽郡丞髙祖尅京¶
師遣馬元規撫慰山南子臧堅守不下元規遣使諷諭¶
之前後數軰皆為子臧所殺及煬帝被殺髙祖又遣其¶
婿君倩賫手詔諭㫖子臧乃為煬帝發䘮成禮而後¶
歸國拜鄧州刺史封南陽郡公時朱粲新敗子臧率所¶
部數千人與元規併力将撃之謂元規曰朱粲新破之¶
後上下危懼一戰可擒若更遷延部衆稍集力強食盡¶
<pb:KR2a0026_WYG_187-8b>¶
必死戰於我為患不細也元規不納子臧請以夲兵獨¶
戰又不許俄而粲衆大至元規懼退保南陽子臧謂元¶
規曰言不見納以至於此老夫今坐公死矣粲果率兵¶
圍之遇霖雨城壁皆壊所親者知城必陷固勸其䧏子¶
臧曰安有天子方伯降賊者乎於是率其麾下赴敵而¶
死俄而城陷元規亦遇害¶
張道源并州祁人也年十五父死居䘮以孝行稱縣令¶
<pb:KR2a0026_WYG_187-9a>¶
郭湛改其所居為復禮郷至孝里道源嘗與友人客遊¶
友人病中宵而卒道源恐驚擾主人遂共屍卧達曙方¶
哭親歩營送至其本郷里高祖舉義召授大将軍府户¶
曹叅軍及平京城遣道源撫慰山東燕趙之地爭来欵¶
附高祖下書褒美累封范陽郡公後拜大理卿時何稠¶
士澄有罪家口籍沒仍以賜之道源歎曰人有否㤗蓋¶
亦是常安可因己之㤗利人之否取其子女以為僕妾¶
豈近仁者之心乎皆捨之一無所取尋轉太僕卿後歴¶
相州都督武徳七年卒官贈工部尚書諡曰節道源雖¶
<pb:KR2a0026_WYG_187-9b>¶
歴職九卿身死日惟有粟兩石高祖深異之賜其家帛¶
三百叚族子椘金椘金少有志行事親以孝聞初與兄¶
越石同預郷貢進士州司将罷越石而薦椘金辭曰以¶
順則越石長以才則椘金不如固請俱退時李勣為都¶
督歎曰貢士夲求才行相推如此何嫌雙居也乃俱薦¶
擢第椘金高宗時累遷刑部侍郎儀鳯年有妖星見椘¶
金上疏極言得失髙宗優納賜帛二百叚則天臨朝歴¶
<pb:KR2a0026_WYG_187-10a>¶
位吏部侍郎秋官尚書賜爵南陽侯為酷吏周興所陷¶
配流嶺表竟卒於徙所著翰苑三十卷紳誡三卷並傳¶
於時¶
李公逸汴梁雍丘人也隋末與族弟善行以義勇為人¶
所附初歸王世充知其必敗遣間使請降髙祖因以雍¶
丘置杞州拜為縂管封陽夏郡公又以善行為杞州刺¶
史世充遣其從弟辨率衆攻之公逸遣使請援髙祖以¶
其懸隔賊境未出兵公逸乃晋善行居守自入朝請援¶
行至㐮城為世充伊州刺史張殷所獲送於洛陽世充¶
<pb:KR2a0026_WYG_187-10b>¶
謂曰卿越鄭臣唐其説安在公逸荅曰我於天下唯聞¶
有唐世充怒斬之善行竟沒於賊高祖聞而悼惜封其¶
子為㐮邑縣公¶
張善相許州㐮城人也大業末為里長毎督縣兵逐小¶
盗為衆所附遂據夲郡歸於李宻宻敗以城歸國髙祖¶
授伊州縂管王世充數攻之善相頻遣使請救兵既不¶
赴城中粮盡自知必敗謂竂屬曰死當斬吾頭以歸世¶
<pb:KR2a0026_WYG_187-11a>¶
充衆皆泣曰寕與公同死終不獨生後城陷被擒送於¶
世充辭色不撓罵世充極口尋被害髙祖歎曰吾負善¶
相善相不負吾封其子為㐮城郡公¶
李玄通雍州藍田人仕隋鷹揚郎将義兵入闗率所部¶
歸國累除定州縂管劉黒闥反叛攻之城陷被擒黒闥¶
重其才欲以為大将玄通歎息曰吾荷朝㤙作藩東夏¶
孤城無援遂陷虜庭當守臣節以忠報國豈能降志輙¶
受賊官拒而不受故吏有以酒食餽之者玄君¶
哀吾困辱故以酒食来相寛慰吾當為君一醉遂與¶
<pb:KR2a0026_WYG_187-11b>¶
樂飲謂守者曰吾能舞劔可借吾刀守者與之及曲終¶
太息而言大丈夫受國厚㤙鎮撫方靣不能保全所守¶
亦何靣目視息世間哉因潰腹而死髙祖聞而為之流¶
涕拜其子伏䕶為大将¶
敬君弘綘州太平人齊右僕射顯雋曾孫也武徳中為¶
驃騎将軍封黔昌縣侯掌屯營兵於玄武門加授雲麾¶
将軍隐太子建成之誅也其餘黨馮立謝叔方率兵犯¶
<pb:KR2a0026_WYG_187-12a>¶
玄君弘挺身出戰其所親止之曰事未可知當且¶
觀變待兵集成列而戰未晚也君弘不從乃與中郎将¶
吕世衡大呼而進並遇害太宗甚嗟賞之贈君弘左屯¶
衞大将軍世衡右驍衞将軍¶
馮立同州馮翊人也有武藝略渉書記隱太子建成引¶
為翊衞車騎将軍託以心膂建成被誅其左右多逃散¶
立歎曰豈有生受其㤙而死逃其難於是率兵犯玄武¶
門苦戰乆之殺屯營将軍敬君弘謂其徒曰㣲以報太¶
子矣遂觧兵遁於野俄而来請罪太宗數之曰汝在東¶
<pb:KR2a0026_WYG_187-12b>¶
宫潜為間構阻我骨肉汝罪一也昨日復出兵来戰殺¶
傷我将士汝罪二也何以逃死對曰出身事主期之効¶
命當職之日無所顧惮因伏地歔欷悲不自勝太宗慰¶
勉之立歸謂所親曰逢莫大之㤙幸而獲濟終當以死¶
奉荅未㡬突厥至便橋立率數百騎與虜戰於咸陽殺¶
獲甚衆太宗聞而嘉歎拜廣州都督前後作牧者多以¶
黷貨為蠻夷所患由是數怨叛立到不營産業衣食取¶
<pb:KR2a0026_WYG_187-13a>¶
給而已嘗至貪泉歎曰此呉隱之所酌泉也飲一盃水¶
何足道哉吾當汲而為食豈止一盃耶安能易吾性乎¶
遂畢飲而去在職數年甚有惠政卒於官¶
謝叔方雍州萬年人也初從巢刺王元吉征討數有戰¶
功元吉奏授屈咥直府左軍騎太宗誅隱太子及元吉¶
於玄武門叔方率府兵與馮立合軍拒戰于北闕下殺¶
敬君弘吕世衡太宗兵不振秦府護軍尉遲敬徳傳元¶
吉首以示之叔方下馬號哭而遁明日出首太宗曰義¶
士也命釋之歴遷西伊二州刺史善綏邊鎮胡戎爱而¶
<pb:KR2a0026_WYG_187-13b>¶
敬之如事嚴父貞觀末累加銀青光禄大夫歴洪廣二¶
州都督永徽中卒¶
王義方泗州漣水人也少孤貧事母甚謹博通五經而¶
謇慠獨行初舉明經因詣京師中路逢徒歩者自云父¶
為潁上令聞病篤倍道将往焉徒歩不前計無所出義¶
方觧所乗馬與之不告姓名而去俄授晋王府參軍直¶
弘文館特進魏徴甚禮之将以姪女妻之義方竟娶徵¶
<pb:KR2a0026_WYG_187-14a>¶
之姪女告人曰昔不附宰相之勢今感知己之言故也¶
轉太子校書無何坐與刑部尚書張亮交通貶為儋州¶
吉安丞行至海南舟人将以酒脯致祭義方曰黍稷非¶
馨義在明徳乃酌水而祭為文曰思帝鄉而北顧望海¶
浦而南浮必也行愆諸己義負前修長鯨撃水天吴覆¶
舟因忠獲戾以孝見尤四維霧廓千里安流靈應如響¶
無作神羞時當盛夏風濤蒸毒既而開霽南渡吉安蠻¶
俗荒梗義方召諸首領集生徒親為講經行釋奠之禮¶
清歌吹籥登降有序蠻酋大喜貞觀二十三年改授洹¶
<pb:KR2a0026_WYG_187-14b>¶
水丞時張亮兄子皎配流在崖州来依義方而卒臨終¶
託以妻子及致屍還鄉義方與皎妻自誓於海神使奴¶
負柩令皎妻抱其赤子乗義方之馬身獨歩從而還先¶
之原武葬皎告祭張亮送皎妻子歸其家而往洹水轉¶
雲陽丞擢為著作佐郎顯慶元年遷侍御史時中書侍¶
郎李義府執權用事婦人淳于氏有羙色坐事繋大理¶
義府悦之託大理丞畢正義枉法出之髙宗又勅給事¶
<pb:KR2a0026_WYG_187-15a>¶
中劉仁軌侍御史張倫重按其事正義自縊高宗特原¶
義府之罪義方以義府姦蠧害政将加弹奏以問其母¶
母曰昔王陵母伏劍成子之義汝能盡忠立名吾之願¶
也雖死不恨義方乃先奏曰臣聞春鸎鳴於獻嵗蟋蟀¶
吟於始秋物有㣲而應時人有賤而言忠臣去嵗冬初¶
雲陽下縣丞耳今春及夏陛下擢臣著作佐郎極文學¶
之清選未㡬又拜臣侍御史濫朝廷之雄職顧視生涯¶
隕首非報唯欲有犯無隱以廣天聽伏以李義府枉殺¶
寺丞陛下已赦之臣不應更有鞫問然天子置三公九¶
<pb:KR2a0026_WYG_187-15b>¶
卿二十七大夫八十一元士夲欲水火相濟鹽梅相成¶
然後庶績咸熈風雨交泰亦不可獨是獨非皆由聖㫖¶
昔唐堯失之於四㓙漢祖失之於陳豨光武失之於逢¶
萌魏武失之於張邈此四帝者英傑之主然失之於前¶
得之於後今陛下繼聖撫育萬邦蠻陬夷落猶懼疎網¶
况輦轂咫尺姦臣肆虐足使忠臣抗憤義士扼腕縱令¶
正義自縊彌不可容便是畏義府之權勢能殺身以滅¶
<pb:KR2a0026_WYG_187-16a>¶
口此則生殺之威上非王出賞罰之柄下移佞寵臣恐¶
履霜堅氷積小成大請重鞫正義死由雪寃氣於幽泉¶
誅姦臣於白日乃廷劾義府曰臣聞附下罔上聖主之¶
所宜誅心狠貎恭明時之所必罰是以隱賊掩義不容¶
唐帝之朝竊幸乗權終齒漢皇之劔中書侍郎李義府¶
因縁際曾遂階通顕不能盡忠竭節對敭王休策蹇勵¶
駑袛奉皇眷而反慿附城社蔽虧日月請託公行交遊¶
羣小貪冶容之美原有罪之淳于恐漏洩其謀殞無辜¶
之正義雖挟山超海之力望此猶輕迴天轉日之威方¶
<pb:KR2a0026_WYG_187-16b>¶
斯更劣此而可恕孰不可容金風届節玉露啓塗霜簡¶
與秋典共清忠臣将鷹鸇並撃請除君側少荅鴻私碎¶
首玉階庶明臣節高宗以義方毁辱大臣言詞不遜左¶
遷莱州司户叅軍秩滿家于教授母卒遂不¶
復仕進縂章二年䘚年五十五撰筆海十卷文集十卷¶
門人何彦光員半千為義方制師服三年喪畢而去半¶
千者齊州全莭人也事義方經十餘年博渉經史知名¶
<pb:KR2a0026_WYG_187-17a>¶
河朔則天時官至天官侍郎撰三國春秋二十卷行於¶
代自有傳¶
成三郎幽州漁陽人也光宅年為左豹韜衞長上果毅¶
李孝逸之討徐敬業以為前鋒與賊戰於高郵官軍敗¶
績被擒送於江都賊黨唐之竒紿其衆曰此李孝逸也¶
将斬之三郎大呼曰我是果毅成三郎不是将軍李孝¶
逸官軍已圍爾數重破爾在於朝夕我死妻子受榮爾¶
死家口配沒終不及我之竒怒斬之敬業平贈左監門¶
将軍諡曰勇時曲阿令尹元貞亦死敬業之難¶
<pb:KR2a0026_WYG_187-17b>¶
尹元貞者瀛州河間人也在曲阿聞敬業攻䧟潤州率¶
兵赴援及戰敗被擒敬業臨以白刃脅令附已将加任¶
用元貞詞色慷慨竟不之屈尋遇害敬業平贈潤州刺¶
史諡曰壮¶
高叡雍州萬年人隋尚書左僕射熲孫也父表仁糓州¶
刺史叡少以明經累除桂州都督尋加銀青光禄大夫¶
轉趙州刺史封平昌縣子聖歴初突厥黙啜来㓂叡嬰¶
<pb:KR2a0026_WYG_187-18a>¶
城固守長史唐波若見城圍甚急遂潜謀應賊叡覺之¶
将自殺不死俄而城陷被擒更令招喻諸縣未降者叡¶
竟不従遂為所殺初賊将至州境或謂叡曰突厥所向¶
無前百姓䘮膽明公力不能禦不若䧏之叡曰吾為天¶
子刺史不戰而降其罪大矣則天聞而深歎息之贈冬¶
官尚書諡曰節及賊退唐波若伏誅家口籍沒因下制¶
曰故趙州刺史髙叡狂賊既至死節不降長史唐波若¶
不能固城相率歸賊高叡已加襃贈波若等身死破家¶
賞罰既行湏敦懲勸宜頒示天下咸使知聞子仲舒博¶
<pb:KR2a0026_WYG_187-18b>¶
通經史尤明三禮及詁訓之書神龍中為相王府文學¶
王甚敬重之開元中累授中書舍人侍中宋璟中書侍¶
郎蘇頲毎詢訪故事焉時又有中書舍人崔琳深達政¶
理璟等亦禮焉嘗謂人曰古事問髙仲舒今事問崔琳¶
則又何所疑矣仲舒累遷太子右庶子卒¶
王同皎相州安陽人陳侍中駙馬都尉寛之曾孫其先¶
自琅邪仕江左陳亡徙家河北同皎長安中尚皇太子¶
<pb:KR2a0026_WYG_187-19a>¶
女定安郡主授朝散大夫行太子典膳郎敬暉等討張¶
易之兄弟也遣同皎與右羽林将軍李多祚迎太子於¶
東宫請太子至玄武門指麾将士太子初拒而不許同¶
皎諷諭切至太子乃就駕以功授右千牛将軍封琅邪¶
郡公賜實封五百户及郡主進封為公主拜同皎為駙¶
馬都尉尋加銀青光禄大夫遷光禄卿神龍二年同皎¶
以武三思專權任勢謀為逆亂乃招集壮士期以則天¶
靈駕發引刼殺三思同謀人撫州司倉冉祖雍具以其¶
計宻告三思三思乃遣校書郎李悛上言同皎潜謀殺¶
<pb:KR2a0026_WYG_187-19b>¶
三思後将擁兵詣闕廢黜皇后帝然之遂斬同皎于都¶
亭驛前籍沒其家臨刑神色不變天下莫不寃之睿宗¶
即位令復其官爵執冉祖雍李悛並誅之初與同皎叶¶
謀有武當丞周憬者夀州壽春人也事既洩遁於比干¶
廟中自刎而死臨終謂左右曰比千古之忠臣也儻神¶
道聰明應知周憬忠而死也韋后亂朝寵樹邪佞武三¶
思干上犯順虐害忠良吾知其滅亡不久也可懸吾頭¶
<pb:KR2a0026_WYG_187-20a>¶
於國門觀其身首異門而出其後皆如其言¶
蘇安恒冀州武邑人也博學尤明周禮及春秋左氏傳¶
大足元年投匭上疏曰陛下欽聖皇之顧託受嗣子之¶
推譲應天順人二十年矣豈不思虞舜褰裳周公復辟¶
良以大禹至聖成王既長推位譲國其道偹焉故舜之¶
於禹是其族親旦舉成王不離叔父且族親何如子之¶
爱叔父何如母之㤙今太子孝敬是崇春秋既壮若使¶
統臨宸極何異陛下之身陛下年徳既尊寳位将倦機¶
務殷重浩蕩心神何不禪位東宫自怡聖體臣聞自昔¶
<pb:KR2a0026_WYG_187-20b>¶
明王之孝理天下者不見二姓而俱王也當今梁定河¶
内建昌諸王等承陛下之蔭覆並得封王臣恐千秋萬¶
嵗之後於事非便臣請黜為公侯任以閑簡臣又聞陛¶
下有二十餘孫今無尺土之封此非長久之計也臣諸¶
四靣都督府及要衝州郡分土而王之縱今年尚㓜小¶
未嫻飬人之術請擇立師傅成其孝敬之道将以夹輔¶
周室藩屏皇家使累葉重光饗祀不輟斯為美矣豈不¶
<pb:KR2a0026_WYG_187-21a>¶
大哉䟽奏則天召見賜食慰諭而遣之長安二年又上¶
䟽曰忠臣不順時而取寵烈士不惜死而偷生故君道¶
不明者忠臣之過歟臣道不軌者烈士之過歟昔者先¶
皇晏駕留其顧託将以萬機殷廣令陛下兼知其事雖¶
唐堯虞舜居其位而共工驩兠在其間陛下骨肉之㤙¶
阻陛下子母之愛忘臣謂聖情以運祚将䘮極斯大莭¶
天下謂陛下㣲弱李氏貪天之功何以年在耄倦而不¶
能復子明辟使忠言莫進姦佞成朋夷狄紛擾屠害黎¶
庶陛下雖納隍軫念亦罔能救此生靈臣聞天下者神¶
<pb:KR2a0026_WYG_187-21b>¶
堯文武之天下也昔有隋失馭小人道長羣雄駭鹿四¶
海瞻烏皇唐親事戎旃鳯翔参野削平㝢縣龍踐宸極¶
歃血為盟指河為誓非李氏不王非功臣不封陛下雖¶
居正統實唐氏舊基故詩曰惟鵲有巢唯鳩居之此言¶
雖小可以喻大陛下自坤生徳乗乾作主豈不以上符¶
天意下順人心東宫昔在諒隂相王又非長子陛下恐¶
宗祀中絶所以應其謳謌當今太子追廻年徳俱盛陛¶
<pb:KR2a0026_WYG_187-22a>¶
下貪其寳位而忘母子深㤙臣聞京邑翼翼四方取則¶
陛下蔽太子之元良枉太子之神器何以教天下母慈¶
子孝焉能使天下移風易俗焉惟陛下思之将何聖顔¶
以見唐家宗廟将何誥命以謁大帝墳陵陛下何故日¶
夜積憂不知鐘鳴漏盡臣愚以天意人事還歸李家陛¶
下雖安天位殊不知物極則反器滿則傾故語曰當㫁¶
不㫁反受其亂此之謂也陛下不如髙揖機務自恬聖¶
躬命史臣以書之令樂府以歌之斯亦太平之盛事也¶
臣聞見過不諫非忠臣也畏死不言非勇士也臣何惜¶
<pb:KR2a0026_WYG_187-22b>¶
一朝之命而不安萬乗之國哉故曰茍利國家雖死可¶
矣願陛下稍輟萬幾詳臣愚見陛下若以臣為忠則從¶
諫如流擇是而用若以臣為不忠則斬取臣頭以令天¶
下疏奏不納明年御史大夫魏元忠為張易之兄弟所¶
構安恒又抗䟽申理之曰臣聞明王有含天下之量有¶
濟天下之心能進天下之善除天下之悪若為君王而¶
不行此四者則當神寃鬼怒隂錯陽亂欲使國家榮㤗¶
<pb:KR2a0026_WYG_187-23a>¶
其可得乎陛下革命之初勤於庶政親總萬幾博採謀¶
猷旁求俊乂故海内以陛下為之主矣暮年以来怠於¶
政教讒邪結黨水火成災百姓不親五品不遜故四海¶
之内以陛下為受佞之主矣邪正莫辯訴訟含寃豈陛¶
下昔是而今非盖居安忘危之失也臣竊見御史大夫¶
檢校太子右庶子同鳯閣鸞臺平章事魏元忠亷直有¶
聞位居宰輔覆忠正之基者用元忠為龜鏡踐邪佞之¶
路者嫉元忠若仇讐麟臺監張易之兄弟在身無徳於¶
國無功不逾數年遂極隆貴自當飲氷懐懼酌水思清¶
<pb:KR2a0026_WYG_187-23b>¶
夙夜兢兢以荅㤙造不謂谿壑其志豺狼其心欲指鹿¶
而獻馬先害忠而損善将斯亂代之法汙我君之朝¶
自元忠下獄臣見長安城内街談巷議皆以陛下委任¶
姦宄斥逐賢良以元忠必無不順之言以易之必有交¶
亂之意相逢偶語人心不安雖有忠臣烈士空撫髀於¶
私室而鉗口不敢言者皆懼易之等威權恐無辜而受¶
戮亦徒虚死耳今賊虜強盛徴歛煩重以臣言之萬姓¶
<pb:KR2a0026_WYG_187-24a>¶
不勝其弊况又間陛下縱逸讒慝禁錮良善賞刑失中¶
則遐邇生變臣恐四夷因之則窺覘得失以為邉郡之¶
患百姓因之即結聚義兵以除君側之惡復恐逐鹿之¶
黨叩闗而至亂階之徒從中相應争鋒於朱雀門内問¶
鼎於大明殿前陛下将何事以謝之復何方以禦之臣¶
今為陛下計安百姓之心者莫若収雷電之威觧元忠¶
之網復其爵位君臣如初則天下幸甚陛下好生悪殺¶
縱不能斬佞臣頭以塞人望臣請奪其榮寵翦其羽翼¶
無使權柄在手驕横日滋専國倍於穣侯廻天過於左¶
<pb:KR2a0026_WYG_187-24b>¶
悺則社稷危矣惟陛下圖之臣夲㣲賤不識元忠易之¶
豈此可親而彼可踈但恐讒邪長而忠臣絶伏願陛下¶
蹔垂天鍳察臣此心即㣲臣朝志得行夕死無恨䟽奏¶
易之等大怒欲遣刺客殺之頼正諫大夫朱敬則鳯閣¶
舎人桓彦範著作郎魏知古等保護以免安恒神龍初¶
為集藝舘内教節愍太子之殺武三思也或言安恒預¶
其謀遂下獄死睿宗即位知其寃下制曰故蘇安恒文¶
<pb:KR2a0026_WYG_187-25a>¶
學基身鯁直成操往年抗䟽忠讜可嘉屬回邪擅構奄¶
從非命興言軫悼用側於懐宜贈寵章式旌徽烈可贈¶
諫議大夫時又有俞文俊王求禮亦以直言見稱¶
俞文俊者荆州江陵人則天載初年新豐因風雷山移¶
乃改縣名為慶山四方畢賀文俊詣闕上書曰臣聞天¶
氣不和而寒暑併人氣不和而疣贅生地氣不和而塠¶
阜出今陛下以女主處陽位反易剛柔故地氣隔塞而¶
山變為災陛下謂之慶山臣以為非慶也臣愚以為宜¶
側身修徳以荅天譴不然恐殃禍至矣則天大怒流於¶
<pb:KR2a0026_WYG_187-25b>¶
嶺外後為六道使所殺¶
王求禮者許州長社人則天時為左拾遺時武懿宗統¶
兵討契丹畏愞不敢進及賊平懿宗奏滄瀛等数百家¶
從賊請誅之求禮廷折之曰此等素無武備城池不完¶
遇賊畏懼茍從之以求生豈素有背叛之心也懿宗擁¶
強兵數十萬聞賊輙退使其滋蔓又欲移罪於草澤詿¶
誤之人豈為臣之道臣請先斬懿宗以謝河北懿宗不¶
<pb:KR2a0026_WYG_187-26a>¶
能荅則天遂寛脅從者之罪後都城三月雨雪鳯閣侍¶
郎蘇味道以為瑞雪率羣官表賀求禮曰公為宰相不¶
能爕理隂陽非時降雪又将災而為瑞誣罔視聼若以¶
三月雪為瑞雪即臘雷亦為瑞雷耶味道不從求禮累¶
遷左臺殿中侍御史神龍初為衞王掾病卒¶
燕欽融洛州偃師人也景龍末為許州司户叅軍時韋¶
庶人干預國政盛封拜羣從子弟又與悖逆庶人及駙¶
馬都尉武延秀中書令宗椘客等将圖危宗社欽融連¶
上奏其事庶人大怒勸中宗召欽融廷見撲殺之宗椘¶
<pb:KR2a0026_WYG_187-26b>¶
客又私令執法者加刃欽融因而致死睿宗即位下制¶
曰故許州司户叅軍燕欽融先陳忠讜頗列章奏雖干¶
非其位而進不顧身永言奄亡誠所傷悼方開諫路宜¶
慰窀穸可贈諫議大夫仍令備禮改葬特授一子官先¶
是定州人郎岌亦備陳韋庶人及宗椘客将為逆亂之¶
状中宗不納而韋庶人勸杖殺之睿宗即位追贈諫議¶
大夫¶
<pb:KR2a0026_WYG_187-27a>¶
安金藏京兆長安人初為太常工人載初年則天稱制¶
睿宗號為皇嗣少府監裴匪躬内侍范雲仙並以私謁¶
皇嗣腰斬自此公卿以下並不得見之唯金藏等工人¶
得在左右或有誣告皇嗣潜有異謀者則天令来俊臣¶
窮鞫其状左右不勝椘毒皆欲自誣惟金藏確然無辭¶
大呼謂俊臣曰公不信金藏之言請剖心以明皇嗣不¶
反即引佩刀自剖其胸五藏並出流血被地因氣絶而¶
仆則天聞之令轝入宫中遣醫人却内五藏以桑白皮¶
為線縫合傅之藥經宿金藏始甦則天親臨視之歎曰¶
<pb:KR2a0026_WYG_187-27b>¶
吾子不能自明不如爾之忠也即令俊臣停推睿宗由¶
是免難金藏神龍初䘮母寓葬於都南闕口之北廬於¶
墓側躬造石墳石塔晝夜不息原上舊無水忽有湧泉¶
自出又有李樹盛冬開花犬鹿相狎夲道使盧懐愼上¶
聞勑旌表其門景雲中累遷右武衞中郎将玄宗即位¶
追思金藏忠節下制褒羙擢拜右驍衞将軍乃令史官¶
編次其事開元二十年又特封代國公仍於東岳等諸¶
<pb:KR2a0026_WYG_187-28a>¶
碑鐫勒其名竟以壽終贈兵部尚書¶
　舊唐書卷一百八十七上¶
<pb:KR2a0026_WYG_187-28b>¶
<pb:KR2a0026_WYG_187-29a>¶
欽定四庫全書¶
　舊唐書卷一百八十七下¶
後晉司空同中書門下平章事劉　昫撰¶
¶
　列傳第一百三十七¶
　忠義下¶
¶
李憕(子源彭彭孫景譲)　　張介然　崔無詖¶
¶
¶
盧奕　　蒋清　　顔杲卿(子泉明)¶
¶
¶
薛愿(龎堅附)　張廵(姚誾附)　許遠¶
¶
<pb:KR2a0026_WYG_187-29b>¶
程千里　袁光庭　邵真　　符璘¶
¶
¶
趙曄　　石演芬(張名振附)　張伾¶
¶
¶
甄濟　　劉敦儒　髙沭　　賈直言¶
¶
¶
庾敬休　　　　　辛讜¶
¶
李憕太原文水人父希倩中宗神龍初右臺監察御史¶
憕早聰敏以明經舉開元初為咸陽尉時張說自紫㣲¶
令燕國公出為相州刺史河北按察使有洺州劉行善¶
相人説問竂宷後誰貴達行乃稱憕及臨河尉鄭巖説¶
<pb:KR2a0026_WYG_187-30a>¶
乃以女妻巖妹婿隂行真女妻於憕及説為并州長史¶
太平軍大使引憕常在幕下九年入為相憕又為長安¶
尉屬宇文融為御史括田户奏知名之士崔希逸咸廙¶
業宇文順于孺卿李宙及憕為判官攝監察御史分路¶
檢察以課並遷監察御史憕驟歴兵吏部郎中給事中¶
憕有吏幹明於几案甚有當官之稱二十八年為河南¶
少尹時蕭炅為尹依倚權貴涖事多不法憕以公直正¶
之人用繋頼又道士孫甑生以左道求進託以修功徳¶
往来嵩山求請無度憕必挫之炅及甑生患之而構於¶
<pb:KR2a0026_WYG_187-30b>¶
朝廷天寳初出為清河太守十一載累轉河南太守夲¶
道採訪謁於行在所改尚書右丞京兆尹十四載轉光¶
禄卿東京晋守判尚書省事其載十一月安禄山反於¶
范陽人心震懼玄宗遣安西節度封常清兼御史大夫¶
為将召募於東京以禦之憕與晋臺御史中丞盧奕河¶
南尹達奚珣綏輯将士完繕城郭遏其侵逼遷憕禮部¶
尚書依前留守自逆徒發范陽至渡河令嚴覘候計絶¶
<pb:KR2a0026_WYG_187-31a>¶
及渡河陷陳留滎陽二郡殺張介然崔無詖數日間已¶
至都城下禄山所統皆蕃漢精兵訓練已久常清之衆¶
多市井之人初不知戰及兵交之後被鐡騎唐突飛矢¶
如雨皆魂慴色沮望賊奔散憕謂弈曰吾曹荷國重寄¶
誓無避死雖力不敵其若官守何奕亦便許願守夲司¶
於是憕居留守宅奕獨居臺中及常清西奔禄山領其¶
衆椎鼓大呼以入都城殺掠數千人箭及宫闕然後住¶
居於閑廐中令擒憕及奕判官蒋清等三人害之以威¶
於衆禄山傳憕奕清三人之首以徇河北信宿至平原¶
<pb:KR2a0026_WYG_187-31b>¶
太守顔真卿斬其使浴其首殮以木函祭而瘞之以聞¶
玄宗贈憕司徒仍與一子五品官奕武部尚書崔無詖¶
工部尚書各與一子官蒋清文部郎中憕豐於産業伊¶
川膏腴水陸上田脩竹茂樹自城及闕口别業相望與¶
吏部侍郎李彭年皆有地癖鄭巖天寳中仕至絳郡太¶
守入為少府監田産亞於憕憕有子十餘人二子為僧¶
與憕同遇害二子彭源存焉源時年八嵗為賊所俘轉¶
<pb:KR2a0026_WYG_187-32a>¶
徙流離凡七八年及史朝義走河北洛陽故吏有義源¶
者贖之於民家代宗聞之授河南府叅軍轉司農寺主¶
簿以父死祸難無心禄仕誓不昬妻不食酒肉洛陽之¶
北惠林寺憕之舊墅也源乃依寺僧寓居一室依僧齋¶
戒人未嘗見其所習先穴地為墓預為終制時時偃仰¶
於穴中長慶三年御史中丞李徳裕表薦之曰處士李¶
源即故禮部尚書東都晋守贈司徒忠烈公李憕之少¶
子天與忠孝嗣兹貞烈以父死國難哀纒終身自司農¶
寺主簿絶心禄仕垂五十年暨於衰暮多依惠林佛寺¶
<pb:KR2a0026_WYG_187-32b>¶
本憕之墅也寺之正殿即憕之寝室源過殿必趨未嘗¶
登踐随僧一食已五十年其端心執孝無有不至抱此¶
貞節棄於清朝臣竊為陛下惜之詔曰禮著死綏傳稱¶
握節捐生守位取重人倫為義甚明其風或替言念於¶
此慨然興懐而朝之公卿有上言者云天寳之季盗起¶
幽陵振蕩生靈噬吞河洛贈司徒忠烈公憕處難居首¶
正色受屠兩河聞風再固危壁首立殊節到今稱之其¶
<pb:KR2a0026_WYG_187-33a>¶
子源有曾閔之行可貫于神明有巢由之風可希于太¶
古山林以寄其迹爵禄不入于心泊然無營五十餘載¶
夫襃忠可以勸臣節旌孝可以激人倫尚義可以警澆¶
浮敬老可以厚風俗舉兹四者大儆于時是用擢自衡¶
門立於文陛處以諫職兾聞讜言仍加印紱式示光寵¶
可守左諫議大夫賜緋魚袋仍敕河南尹差官就所居¶
敦諭遣發穆宗尋令中使齎手詔緋袍牙笏絹二百匹¶
往洛陽惠林寺宣賜源受詔對中使苦陳疾甚年髙不¶
能趨拜附表謝㤙其官告服色絹皆辭不受竟卒於寺¶
<pb:KR2a0026_WYG_187-33b>¶
彭以一子官累歴州縣令長子宏仕官愈卑生三子景¶
讓景荘景温自元和後相繼以進士登第景譲太和中¶
為尚書郎出為商州刺史開元二年入朝為中書舎人¶
二年十月出為華州刺史潼闗防禦鎮國軍使四年入¶
為禮部侍郎五年選貢士李蔚後至宰相楊知退為尚¶
書大中朝為襄州刺史山南道莭度使入為吏部尚書¶
十一年轉御史大夫景譲有大志事親以孝聞正色立¶
<pb:KR2a0026_WYG_187-34a>¶
朝言無避忌為大夫時宣宗舅鄭光卒詔贈司徒罷朝¶
三日景譲曰國舅雖親朝典有素無容過越乃上言曰¶
鄭光是陛下親舅外族之爱誠軫聖心况皇太后哀切¶
之時理合加等而賜之粟帛隆其第宅自家刑國允謂¶
合宜今以輟朝之數比於親王公主則前例所無縱有¶
亦不可施用何者先王制禮所以防㣲大凡人情於外¶
族則深於宗廟則薄所以先王制禮割爱厚親士庶猶¶
然况當萬乗親王公主宗屬也舅氏外族也今朝廷公¶
卿以至庶人據開元禮外祖父母及親舅䘮服小功五¶
<pb:KR2a0026_WYG_187-34b>¶
月若親伯叔親兄弟即服齊縗周年所以踈其外而宻¶
於内也有天下者尤不可使外戚強盛故西漢有吕氏¶
之侈㡬滅劉氏國朝有則天之簒殆革唐命皆非一朝¶
一夕其所由来漸也今鄭光輟朝日數與親王公主同¶
設使陛下速改詔命輟朝一日或両日示其升降有差¶
㤙禮無僣使四方見陛下欽明之徳青史傳陛下制度¶
之文垂之百王播之芳烈臣愚不肖謬竊㤙私實願陛¶
<pb:KR2a0026_WYG_187-35a>¶
下處於堯舜之上羲軒之列所以甘心鼎鑊伏進危言¶
優詔報之乃罷両日景譲復為吏部尚書卒諡曰孝景¶
温登第後踐歴臺閣咸通中自工部侍郎出為華州刺¶
史潼闗防禦鎮國軍使景荘亦至達官¶
張介然者蒲州猗氏人也夲名六朗謹慎善籌筭為郡¶
守在河隴及天寳中王忠嗣皇甫惟明哥舒翰相次為¶
節将並委以營田支度等使進位衞尉卿仍兼行軍司¶
馬使如故及加銀青光禄大夫帶上柱國因入奏稱㫖¶
特加賜賚介然乗間奏曰臣今三品合列棨戟若列於¶
<pb:KR2a0026_WYG_187-35b>¶
帝城鄉里不知臣貴臣河東人也請列戟於故郷玄宗¶
曰所給可列故郷京城佇當别賜介然拜謝而出仍賜¶
絹五百匹令宴集閭里以寵異之夲郷列戟自介然始¶
也哥舒翰追在西京薦為少府監安禄山将犯河洛以¶
介然為河南防禦使令守陳留陳晋水陸所凑邑居萬¶
家而素不習戰介然至任數日賊已渡河雖率兵登城¶
兼守要害虜騎十萬所過殺戮煙塵亘天彌漫數十里¶
<pb:KR2a0026_WYG_187-36a>¶
介然之衆聞吹角鼓譟之聲授甲不得氣已奪矣故至¶
覆敗初玄宗以禄山起逆於河南要路懸牓以購其首¶
又諭已殺其子慶宗等禄山入陳留北郭安慶緒見牓¶
白於禄山禄山於輿中兩手撫胸大哭數聲曰我有何¶
罪已殺我兒便縱㐫毒前有陳留兵将降者向萬人行¶
列於路禄山命其牙将殺戮皆盡流血如川乃斬介然¶
於軍門禄山氣乃稍觧頓軍於陳晋郭下以其将李庭¶
望為節度鎮之十五載玄宗贈介然工部尚書與一子¶
五品官¶
<pb:KR2a0026_WYG_187-36b>¶
崔無詖者京兆長安人也夲博陵舊族父從禮中宗韋¶
庶人之舅景龍中衞尉卿時中書令鄼國公蕭至忠才¶
位素髙甚承㤙顧敕亡先女冥㛰韋庶人亡弟無詖㛰¶
至忠女后為女家中宗為兒家供擬甚厚時人為之語¶
曰皇后嫁女天子娶婦及韋庶人敗至忠女亦死無詖¶
坐累久貶在外開元中為益州司馬會楊國忠為新都¶
尉與之歡甚國忠因事引用之累轉陕郡太守少府監¶
<pb:KR2a0026_WYG_187-37a>¶
滎陽郡太守安禄山率衆南向無詖召募拒之及賊陷¶
陳留郡後㐫威轉盛戈矛鼓角驚駭城邑兩宿及滎陽¶
乗城自墜如雨故無詖及官吏盡為賊所虜賊以其将¶
武令珣鎮之¶
盧奕黄門監懐慎之少子也與其兄奐齊名大腹豐下¶
眉目疎朗謹愿寡慾不尚輿馬克已自勵開元中任京¶
兆司録叅軍天寳初為鄠縣令兵部郎中所歴有聲皆¶
如奐之所治也天寳八載轉給事中十一載為御史中¶
丞始懐慎及奐並為中丞父子三繼清節不易時人美¶
<pb:KR2a0026_WYG_187-37b>¶
之奕留臺東都又分知東都武部選事十四載安禄山¶
犯東都人吏奔散奕在臺獨居為賊所執與李憕同見¶
害玄宗聞而愍之贈兵部尚書太博士獨孤及¶
議曰盧奕剛毅朴忠直方而清勵精吏事所居可紀天¶
寳十四載洛陽陷沒于時東京人士狼狽鹿駭猛虎磨¶
牙而争其肉居位者皆欲保命而全妻子或先策髙足¶
爭脱羿彀或不恥茍活甘飲盗泉奕獨正身守位義不¶
<pb:KR2a0026_WYG_187-38a>¶
去以死全節誓不辱勢窘力屈以朝服就執猶慷慨感¶
憤數賊梟獍之罪觀者股栗奕不變其色而北靣辭君¶
然後受害雖古烈士方之者鮮矣或曰洛陽之存亡操¶
兵者實任其咎非執法吏所能抗師敗将奔去之可也¶
委身㓂讐以死誰懟及以為不然勇者禦而忠者守必¶
社稷是衞則死生以之危而去之是智免也於忠何有¶
昔荀息殺身於晋不食其言也仲由結纓於衞食焉不¶
避其難也玄㝠勤其官而水死守位而忘軀也伯姬待¶
保姆而火死先禮而後身也彼四人者死之日皆於事¶
<pb:KR2a0026_WYG_187-38b>¶
無補夫豈爱死而賈祸也以為死輕於義故蹈義而捐¶
生古史書之使事君者勸然則禄山之亂大於里克孔¶
悝奕亷察之任切於玄冥之官分命所繋不啻於保姆¶
逆黨兵威甚於水火于斯時也能與執干戈者同其戮¶
力挽之不来推之不去豈不以師可虧免不可茍身可¶
殺節不可奪故全其特操於白刅之下孰與夫懐安偷¶
生者同其風哉謹按諡法圖國忘身曰貞秉徳遵業曰¶
<pb:KR2a0026_WYG_187-39a>¶
烈奕執憲戎馬之間志藩王室可謂圖國國危不能拯¶
而繼之以死可謂忘身歴官一十任言必正事必果而¶
清節不撓去之若始至可謂秉徳先黃門以直道佐時¶
奕嗣之以忠純可謂遵業請諡曰貞烈從之¶
蒋清者故吏部侍郎欽緒之子舉明經調補太子校書¶
郎鞏縣丞盧奕晋之憲府清與諸兄溢演沇知名于時¶
奕之被害清亦死焉¶
顔杲卿琅邪臨沂人世仕江左五代祖之推北齊黄門¶
侍郎修文館學士齊亡入周始家闗内遂為長安人焉¶
<pb:KR2a0026_WYG_187-39b>¶
曾伯祖師古貞觀中秘書監自有傳曾祖勤禮崇文館¶
學士祖甫曹王侍讀父元孫垂拱初登進士第考功員¶
外郎劉竒牓其詞策文瑰俊拔多士聳觀歴官長安尉¶
太子舎人亳州刺史卒杲卿以䕃受官性剛直有吏幹¶
開元中為魏州録事叅軍振舉綱目政稱第一天寳十¶
四載攝常山太守時安禄山為河北河東採訪使常山¶
在其部内其年十一月禄山舉范陽之兵詣闕十二月¶
<pb:KR2a0026_WYG_187-40a>¶
十二日陥東都杲卿忠誠感發懼賊遂㓂潼闗即危宗¶
社時從弟真卿為平原太守初聞禄山逆謀隂飬死士¶
招懐豪右為拒賊之計至是遣使告杲卿相與起義兵¶
掎角㫁賊歸路以紓西㓂之勢杲卿乃與長史袁履謙¶
前真定令賈深前内丘丞張通幽等謀開土門以背之¶
時禄山遣蒋欽湊髙邈率衆五千守土門杲卿欲誅欽¶
湊開土門之路時欽湊軍隷常山郡屬欽湊遣髙邈往¶
幽州未還杲卿遣吏召欽湊至郡計事是月二十二日¶
夜欽湊至舎之於傳舎會飲既醉令袁履謙與叅軍馮¶
<pb:KR2a0026_WYG_187-40b>¶
虔縣尉李栖黙手力翟萬徳等殺欽湊中夜履謙以欽¶
湊首見杲卿相與垂泣喜事交濟也是夜槀城尉崔安¶
石報髙邈還至蒲城即令馮虔翟萬徳與安石往圖之¶
詰朝髙邈之騎從數人至槀城驛安石皆殺之俄而邈¶
至安石紿之曰太守備酒樂於傳舎邈方據㕔下馬馮¶
虔等擒而縶之是日賊将何千年自東都来趙郡馮虔¶
萬徳伏兵於醴泉驛千年至又擒之即日縛二賊将還¶
<pb:KR2a0026_WYG_187-41a>¶
郡杲卿遣子安平尉泉明及賈深張通幽翟萬徳函欽¶
湊之首械二賊送於京師至太原節度使王承業留泉¶
明賈深等寝杲卿之表承業自上表獻之以為己功玄¶
宗不之知擢拜承業大将軍牙官獲賞者百數玄宗尋¶
知杲卿之功乃加衞尉卿兼御史大夫以袁履謙為常¶
山太守賈深為司馬杲卿既斬賊将収兵練卒乃檄告¶
河北郡縣言朝廷以榮王為河北兵馬大元帥哥舒翰¶
為副統衆三十萬即出土門郡縣聞之皆殺賊守将遠¶
近響應時十五郡皆為國家所守時安禄山遣使傳李¶
<pb:KR2a0026_WYG_187-41b>¶
憕盧奕之首徇河北至平原真卿殺賊使収藏憕等首¶
清池尉賈載亦斬偽署景城守劉玄道傳首於平原饒¶
陽郡守盧全誠亦據郡舉兵㑹於真卿時常山平原二¶
郡兵威大振禄山方自率衆而西已至陕聞河北有變¶
而還乃命史思明蔡希徳率衆渡河十五年正月思明¶
攻常山郡城中兵少衆寡不敵禦備皆竭其月八日城¶
陷杲卿履謙為賊所執送於東都思明既陷常山遂攻¶
<pb:KR2a0026_WYG_187-42a>¶
諸郡鄴廣平鉅鹿趙郡上谷博陵文安魏郡信都復為¶
賊守禄山見杲卿靣責之曰汝昨自范陽户曹我奏為¶
判官遂得光禄太常二丞便用汝攝常山太守負汝何¶
事而背我耶杲卿瞋目而報曰我世為唐臣常守忠義¶
縱受汝奏署復合從汝反乎且汝夲營州一牧羊羯奴¶
耳叨竊㤙寵致身及此天子負汝何事而汝反耶禄山¶
怒甚令縛於中橋南頭從西第二柱節觧之比至氣絶¶
大罵不息是日杲卿㓜子誕姪詡及袁履謙皆被先截¶
手足何千年弟在傍含血噴其靣因加割臠路人見之¶
<pb:KR2a0026_WYG_187-42b>¶
流涕其年二月李光弼郭子儀之師自土門東下復収¶
常山郡杲卿履謙等妻女數百人繋之獄中光弼破械¶
出之令行䘮服給遣周厚至徳二年冬廣平王収復兩¶
京史思明以河朔歸國時真卿為蒲州刺史乃令泉明¶
於河北求訪血屬杲卿妹先適故榆次令張景儋妹女¶
流落賊中泉明一女亦落賊中俱索購錢三萬泉明悉¶
索所費購姑女而還比復納購己女遂失而袁履謙已¶
<pb:KR2a0026_WYG_187-43a>¶
會以收海内鹽鐵其後頗多沮議者事竟不行師度以¶
十一年病卒年七十餘師度既好溝洫所在必發衆穿¶
鑿雖時有不利而成功亦多先是太史令傅孝忠善占¶
星緯時人為之語曰傅孝忠兩眼看天姜師度一心穿¶
地傳之以為口實¶
强循者鳳州人亦以吏幹知名官至大理卿又有和逢¶
堯者岐州岐山人性詭譎有辭辯睿宗時突厥黙啜請¶
尚公主許之逄堯以御史中丞攝鴻臚卿充使報命既¶
至虜庭黙啜遣其大臣謂逢堯曰勑書送金鏤鞍檢乃¶
<pb:KR2a0026_WYG_187-43b>¶
銀胎金塗豈是天子意為是使人換却如此虛假公主¶
必應非實請還信物罷和親之事遂策馬而去逢堯大¶
呼命左右引馬廻謂曰漢法重女壻令送鞍者秪取平¶
安長久之義何必以金銀為升降耶若爾乃是可汗貪¶
金而輕銀豈是重人而貴信黙啜聞之曰承前漢使不¶
敢如此不可輕也遂設宴備禮逢堯又説黙啜令裹頭¶
著紫衫南靣再拜遣子隨逢堯入朝逢堯以奉使功驟¶
<pb:KR2a0026_WYG_187-44a>¶
遷戸部侍郎尋以附會太平公主左遷朗州司馬開元¶
中累轉柘州刺史卒于官¶
潘好禮貝州宋城人少與鄉人孟溫禮楊茂謙為莫逆¶
之友好禮舉明經累授上蔡令理有異績擢為監察御¶
史開元三年累轉邠王府長史俄而邠王出為滑州刺¶
史以好禮兼邠王府司馬知滑州事王欲有所遊觀好¶
禮輙諫止之後王將鷹犬與家人出獵好禮聞而遮道¶
請還王初不從好禮遂卧於馬前呼曰今正是農月王¶
何得非時將此惡少狗馬踐暴禾稼縱樂以損於人請¶
<pb:KR2a0026_WYG_187-44b>¶
先蹋殺司馬然後聽王所為也王慙懼謝之而還好禮¶
尋遷豫州刺史為政孜孜而繁於細事人吏雖憚其清¶
嚴亦厭其苛察其子請歸鄉預明經舉好禮謂曰國法¶
須平汝若經業未精則不可妄求也乃自試其子經義¶
未通好禮大怒集州寮笞而枷之立於州門以徇於衆¶
俄坐事左遷溫州别駕卒好禮常自以直道不附於人¶
又未嘗叙累階勲服用麤陋形骸土木議者亦嫌其邀¶
<pb:KR2a0026_WYG_187-45a>¶
名¶
楊茂謙者清河人竇懷貞初為清河令甚重之起家應¶
制舉拜左拾遺出為臨洺令時洺州稱茂謙與清漳令¶
馮元淑肥鄉令韋景駿皆有政理之聲茂謙以清白聞¶
擢為秘書郎時竇懷貞為相數稱薦之由是歴遷大理¶
正御史中丞開元初出為魏州刺史河北道按察使與¶
司馬張懷玉本同鄉曲初善而末隙遂相糺訐坐貶桂¶
州都督尋轉廣州都督以疾卒¶
楊瑒華陰人髙祖縉陳中書舍人以辭學知名陳亡始¶
<pb:KR2a0026_WYG_187-45b>¶
自江左徙關中祖琮絳州刺史瑒初為麟遊令時御史¶
大夫竇懷貞檢校造金仙玉真二觀移牒近縣徵百姓¶
所隱逆人資財以充觀用瑒拒而不受懷貞怒曰焉有¶
縣令卑微敢拒大夫之命乎瑒曰所論為人寃抑不知¶
計位高卑懷貞壯其對又中宗時韋庶人上表請以年¶
二十二為丁限及韋氏敗省司舉徵租調瑒執曰韋庶¶
人臨朝當國制書非一或進階卿士或赦宥罪人何獨¶
<pb:KR2a0026_WYG_187-46a>¶
於己役中男重徵丁課恐非保人之術省司遂依瑒所¶
執一切免之瑒由是知名擢拜殿中侍御史開元初遷¶
侍御史時崔日知為京兆尹貪暴犯法瑒與御史大夫¶
李傑將糾劾之傑反為日知所構瑒廷奏曰糺彈之司¶
若遭恐脅以成姦人之謀御史臺固可廢矣上以其言¶
切直遽令傑依舊視事貶日知為歙縣丞瑒歴遷御史¶
中丞戸部侍郎上曾於延英殿召中書門下與詩司尚¶
書及瑒議戸口之事瑒因奏人間損益甚見嗟賞時御¶
史中丞宇文融奏括戸口議者或以為不便勑百寮省¶
<pb:KR2a0026_WYG_187-46b>¶
中集議時融方在權要公卿已下多雷同融議瑒獨與¶
盡理爭之尋出為華州刺史十六年遷國子祭酒表薦¶
滄州人王逈質瀛州人尹子路汴州人白履忠皆經學¶
優長德行純茂堪為後生師範請追授學官令其教授¶
以奬儒學之路及追至逈質起家拜諫議大夫仍為皇¶
太子侍讀履忠以年老不任職事拜朝散大夫放歸家¶
子路直弘教授瑒又奏曰竊見今之舉明經者主¶
<pb:KR2a0026_WYG_187-47a>¶
司不詳其述作之意曲求其文句之難每至帖試必取¶
年頭月日孤經絶句且今之明經習左傳者十無二三¶
若此久行臣恐左氏之學廢無日矣臣望請自今已後¶
考試者盡帖平文以存大典又儀禮及公羊穀梁殆將¶
廢絶若無甄異恐後代便棄望請能通周儀禮公羊穀¶
梁者亦量加優奬於是下制明經習左氏及通周禮等¶
四經者出身免任散官遂著於式由是生徒為瑒立頌¶
於學門之外再遷大理卿以老疾辭職二十三年拜左¶
散騎常侍尋卒贈户部尚書諡曰貞瑒常嘆禮儀廢絶¶
<pb:KR2a0026_WYG_187-47b>¶
雖士大夫不能行之其家子女婚冠及有吉凶之會皆¶
按據舊文更為儀注使長幼遵行焉¶
崔隱甫貝州武城人散騎侍郎儦之曾孫也祖濟太子¶
洗馬父元彦太平令隱甫開元初再遷洛陽令理有威¶
名九年自華州刺史轉太原尹人吏刋石頌其美政十¶
二年入為河南尹十四年代程行諶為御史大夫時中¶
書令張説當朝用事隱甫與御史中丞宇文融李林甫¶
<pb:KR2a0026_WYG_187-48a>¶
劾其犯狀説遂罷知政事隱甫在職强正無所迴避自¶
貞觀年李乾祐為御史大夫别置臺獄有所鞫訊便輒¶
繫之由是自中丞侍御史已下各自禁人牢扉常滿隱¶
甫引故事奏以為不便遂掘去之又憲司故事大夫已¶
下至監察御史競為官政略無承禀隱甫一切督責事¶
無大小悉令諮決稍有忤意者便列上其罪前後貶黜¶
者殆半羣寮側目是冬勑隱甫校外官考舊例皆委細¶
參問經春未定隱甫召天下朝集使一時集省中一日¶
校考便畢時人伏其敏斷帝嘗謂曰卿為御史大夫海¶
<pb:KR2a0026_WYG_187-48b>¶
内咸云稱職甚副朕之所委也隱甫既與張説有隙俄¶
又逓為朋黨帝聞而惡之特免官令歸侍母歲餘復授¶
御史大夫遷刑部尚書母憂去官二十一年起復太原¶
尹仍為河東採訪處置使復為刑部尚書兼河南尹二¶
十四年車駕還京以隱甫為東都留守為政嚴肅甚為¶
人吏之所嘆服尋卒¶
李尚隱其先趙郡人世居潞州之銅鞮近又徙家京兆¶
<pb:KR2a0026_WYG_187-49a>¶
之萬年弱冠明經累舉補下邽主簿時姚珽為同州刺¶
史甚禮之景龍中為左臺監察御史時中書侍郎知吏¶
部選事崔湜及吏部侍郎鄭愔同時典選傾附勢要逆¶
用三年員闕士庶嗟怨尋而相次知政事尚隱與同列¶
御史李懷讓於殿庭劾之湜等遂下獄推究竟貶黜之¶
時又有睦州刺史馮昭泰誣奏桐廬令李師等二百餘¶
家稱其妖逆詔御史按覆之諸御史憚昭泰剛愎皆稱¶
病不敢往尚隱嘆曰豈可使良善陷枉刑而不為申明¶
哉遂越次請往竟推雪李師等奏免之俄而崔湜鄭愔¶
<pb:KR2a0026_WYG_187-49b>¶
等復用尚隱自殿中侍御史出為伊闕令懷讓為魏縣¶
令湜等既死尚隱又自定州司馬擢拜吏部員外郎懷¶
讓自河陽令擢拜兵部員外郎尚隱累遷御史中丞時¶
御史王旭頗用威權為士庶所患會為讐者所訟尚隱¶
按之無所容貸獲其姦贓鉅萬旭遂得罪尚隱尋轉兵¶
部侍郎再遷河南尹尚隱性率剛直言無所隱處事明¶
斷其御下豁如也又詳練故事近年制勑皆暗記之所¶
<pb:KR2a0026_WYG_187-50a>¶
在稱為良吏十三年夏妖賊劉定高夜犯通洛門尚隱¶
坐不能覺察所部左遷桂州都督臨行帝使謂之曰知¶
卿公忠然國法須爾因賜雜綵百匹以慰之俄又遷廣¶
州都督仍充五府經略使及去任有懷金以贈尚隱者¶
尚隱固辭之曰吾自性分不可改易非為慎四知也竟¶
不受之累轉京兆尹歴蒲華二州刺史加銀青光祿大¶
夫賜爵高邑伯入為大理卿代王鉷為御史大夫時司¶
農卿陳思問多引小人為其屬吏隱盜錢穀積至累萬¶
尚隱又舉按之思問遂流嶺南而死尚隱三為憲官輒¶
<pb:KR2a0026_WYG_187-50b>¶
去朝廷之所惡者時議甚以此稱之二十四年拜戸部¶
尚書東都留守二十八年轉太子賓客尋卒年七十五¶
諡曰貞¶
呂諲蒲州河東人志行修整勤於學業少孤貧不能自¶
振里人程楚賓家富於財諲娶其女楚賓及子震皆重¶
其才厚與資給遂遊京師天寶初進士及第調授寧陵¶
尉本道採訪使韋陟嘉其才辟為支使隴右河西節度¶
<pb:KR2a0026_WYG_187-51a>¶
使哥舒翰奏充度支判官累兼衞佐太子通事舍人諲¶
性謹守勤於吏職雖同寮追賞而塊然視事不離案簿¶
翰益親之累兼虞部員外郎侍御史祿山之亂哥舒翰¶
敗肅宗即位于靈武諲馳赴行在内官朱光輝李遵驟¶
薦有才帝深遇之超拜御史中丞進奏無不允從幸鳳¶
翔遷武部侍郎賜金紫之服十月克復兩京詔諲與三¶
司官詳定陷賊官陳希烈已下數百人罪戾輕重諲用¶
法太深君子薄之乾元二年三月以本官同中書門下¶
平章事知門下省事七月丁母憂免十月起復授本官¶
<pb:KR2a0026_WYG_187-51b>¶
兼充度支使遷黄門侍郎上元元年正月加同中書門¶
下三品賜門㦸既立於第門或謂諲曰吉慶之事不宜¶
凶服受之諲遂權釋縗麻當中而拜人皆笑其失禮累¶
加銀青光祿大夫東平男諲既為相用妻父程楚賓為¶
衞尉少卿子震為員外郎中官馬上言出納詔命諲昵¶
之有納賂於上言求官者諲補之藍田尉五月上言事¶
洩笞死以其肉令從官食之諲坐貶太子賓客七月授¶
<pb:KR2a0026_WYG_187-52a>¶
諲荆州大都督府長史兼御史大夫充澧朗忠硤五州¶
節度觀察處置等使諲至治所上言請於江陵置南都¶
九月勑改荆州為江陵府永平軍團練三千人以遏吳¶
蜀之衝又析江陵置長寧縣又請割潭衡連道邵柳涪¶
等七州隷江陵府先是張惟一為荆州長史已為防禦¶
使陳希昻為司馬希昻衡州酋帥家兵千人在部下自¶
為藩衞有牟遂金仕至將軍為惟一親將與希昻積憾¶
率兵入惟一衙索遂金之首惟一懼即令斬首與之自¶
是軍政歸於希昻及諲至奏追希昻赴上都除侍御史¶
<pb:KR2a0026_WYG_187-52b>¶
出為常州刺史本州防禦使希昻路由江陵諲伏甲擊¶
殺之部下皆斬積屍於府門府中懾服始奏其罪又妖¶
人申奉芝以左道事李輔國擢為諫議大夫輔國奏於¶
道州界置軍令奉芝為軍校誘引羣蠻納其金帛賞以¶
緋紫用囊中勅書賜衣以示之人用聽信軍人例衣朱¶
紫作剽磎洞吏不敢制已積年矣潭州刺史龎承鼎忿¶
之因奉芝入奏至長沙縶之首贓巨萬及左道文記一¶
<pb:KR2a0026_WYG_187-53a>¶
時搜獲遣使奏聞輔國黨奉芝奏召奉芝赴闕既得召¶
見具言承鼎曲加誣陷詔鞫承鼎誣罔之罪令荆南府¶
按問諲令判官監察御史嚴郢鞫之諲上疏論其事肅¶
宗怒流郢於建州承鼎竟得雪後奉芝竟以贓敗流死¶
人重諲之守正其剛斷不撓皆此類也初諲作相與同¶
列李揆不協及諲被斥二年以善政聞揆惡之因言置¶
軍湖南不便又使人往荆湖宻伺諲過諲知之乃上疏¶
論揆揆坐貶袁州長史諲素羸疾元年建卯月卒贈吏¶
部尚書有司諡曰肅故吏度支員外郎嚴郢請以二字¶
<pb:KR2a0026_WYG_187-53b>¶
曰忠肅博士獨孤及堅議以肅為當從之諲在台司無¶
異稱及理江陵三年號為良守初郡人立祠諲殁後歲¶
餘江陵將吏合錢十萬於府西爽塏地大立祠宇四時¶
祠禱之¶
蕭定字梅臣江南蘭陵人左僕射宋國公瑀曾孫也父¶
恕虢州刺史以定贈工部尚書定以蔭授陜州叅軍金¶
城丞以吏事清幹聞給事中裴遵慶奏為選補黜陟使¶
<pb:KR2a0026_WYG_187-54a>¶
判官廻改萬年主簿累遷侍御史考功員外郎左右司¶
二郎中為元載所擠出為秘書少監兼袁州刺史歴信¶
湖宋睦潤五州刺史所涖有政聲大厯中有司條天下¶
牧守課績唯定與常州刺史蕭復豪州刺史張鎰為理¶
行第一其勤農桑均賦税逋亡歸復戸口增加定又冠¶
焉尋遷戸部侍郎太常卿朱泚之逆變姓名藏匿里閭¶
間京師平首蒙旌擢除太子少師興元元年卒年七十¶
七加贈太子太師¶
蔣沇萊州膠水人吏部侍郎欽緒之子也性介獨好學¶
<pb:KR2a0026_WYG_187-54b>¶
早有名稱以孝亷累授洛陽尉監察御史與兄演溶弟¶
清俱以幹局吏事擅能名於天寶中長史韓朝宗裴逈¶
咸以推覆檢勾之任委之處事平允剖斷精當動為羣¶
寮楷式乾元後授陸渾盩厔咸陽髙陵四縣令當軍旅¶
之後瘡痍未平沇竭心綏撫所至安輯副元帥郭子儀¶
每統兵由其縣必誡軍吏曰蔣沇令清而嚴幹供億故¶
當有素士衆得蔬飯見饋則足無撓清政其為名人所¶
<pb:KR2a0026_WYG_187-55a>¶
知如此稍遷長安令刑部郎中兼侍御史領渭橋河運¶
出納使時元載秉政亷潔守道者多不更職沇以故滯¶
於郎位久不徙官大厯十二年常衮以羣議稱沇屈擢¶
拜御史中丞東都副留守尋遷刑部侍郎刪定副使改¶
大理卿持法明審號為稱職建中元年冬鑾駕幸奉天¶
沇奔行在為賊候騎所拘執欲以偽職誘之因絶食稱¶
病潛竄里閭間京師平首蒙旌擢拜右散騎常侍尋以¶
疾終年七十四追贈工部尚書¶
薛珏字溫如河中寶鼎人祖寶胤邠州刺史父紘蒲州¶
<pb:KR2a0026_WYG_187-55b>¶
刺史珏少以門蔭授懿德太子廟令累授乾陵臺令無¶
幾拜試太子中允兼渭南尉奏課第一間歲復以清名¶
尤異聞遷昭德令縣人請立碑紀政珏固讓不受遷楚¶
州刺史本州營田使先是州營田宰相遥領使刺史得¶
專逹俸錢及他給百餘萬田官數百員奉厮役者三千¶
戸歲以優授官者復十餘人珏皆條去之十留一二而¶
租入有贏為觀察使誣奏左授硤州刺史遷陳州刺史¶
<pb:KR2a0026_WYG_187-56a>¶
建中初上分命使臣黜陟官吏淮南李承以珏楚州之¶
去煩政簡使山南趙贊以珏硤州之亷清使淮南盧翰¶
以珏之肅物皆以陟狀聞加中散大夫賜紫宣武軍節¶
度使劉玄佐署奏兼御史大夫汴宋都統行軍司馬無¶
幾李希烈自汴州走除珏汴州刺史遷河南尹入統司¶
農卿當是時詔天下舉可任刺史縣令者殆有百人有¶
詔令與羣官詢考及延問人間疾苦及胥吏得失取其¶
有惻隱通逹事理者條舉什纔一二宰相將以辭策校¶
之珏曰求良吏不可兼責以文學宜以聖君愛人之本¶
<pb:KR2a0026_WYG_187-56b>¶
為心執政卒無難之皆叙進官頗多稱職貞元五年拜¶
京兆尹珏剛嚴明察練達法理以勤身率下失於纎巧¶
無文學大體八年坐竇叅改太子賓客無幾除嶺南節¶
度觀察使以疾卒年七十四廢朝一日贈工部尚書有¶
子存慶自有傳¶
李惠登平盧人也少為平盧裨將安祿山反遂從兵馬¶
使董秦海轉收滄棣等州輕師逺鬭賊不能支史思明¶
<pb:KR2a0026_WYG_187-57a>¶
反復䧟于賊脱身投山南節度使來瑱奏授試金吾衞¶
將軍李希烈反授惠登兵二千鎮隨州貞元初舉州歸¶
順授隨州刺史兼御史中丞遭李忠臣希烈殱殘之後¶
野曠無人惠登朴素不知學居官無㧞萃率心為政皆¶
與理順利人者因行之病人者因去之二十年間田疇¶
闢戸口加諸州奏吏入其境無不歌謡其能及于頔為¶
山南東道節度以其績上聞加御史大夫升其州為上¶
尋加檢校國子祭酒及卒加贈洪州都督¶
任廸簡京兆萬年人舉進士初為天德軍使李景略判¶
<pb:KR2a0026_WYG_187-57b>¶
官性重厚嘗有軍宴行酒者誤以醯進廸簡知誤以景¶
略性嚴慮坐主酒者乃勉飲盡之而偽容其過以酒薄¶
白景略請換之於是軍中皆感悦及景略卒衆以廸簡¶
長者議請為帥監軍使聞之拘廸簡於别室軍衆連呼¶
而至發戸扄取之表聞德宗使察焉具以軍情奏除豐¶
州刺史天德軍使自殿中授兼御史大夫再加常侍追¶
入拜太常少卿汝州刺史左庶子及張茂昭去易定以¶
<pb:KR2a0026_WYG_187-58a>¶
廸簡為行軍司馬既至屬虞候楊伯玉以府城叛俄而¶
衆殺之廸簡兵馬使張佐元又叛廸簡攻殺之乃得入¶
尋加檢校工部尚書充節度使初茂昭奢蕩不節公私¶
殫罄廸簡至欲饗士無所取給乃以糲食與士同之身¶
居㦸門下凡周月軍吏感之請歸堂寢廸簡乃安其位¶
三年以疾代除工部侍郎至京竟不能朝謝改太子賓¶
客卒贈刑部尚書¶
范傳正字西老南陽順陽人也父倫戸部員外郎與郡¶
人李華敦交友之契傳正舉進士又以博學宏辭及書¶
<pb:KR2a0026_WYG_187-58b>¶
判皆登甲科授集賢殿校書郎渭南尉拜監察殿中侍¶
御史自比部員外郎出為歙州刺史轉湖州刺史歴三¶
郡以政事脩理聞擢為宣歙觀察使受代至京師憲宗¶
聞其里第過侈薄之因拜光祿卿以風恙卒贈左散騎¶
常侍傳正精悍有立好古自飭及為廉察頗事奢侈厚¶
以財貨問遺權貴視公蓄如私藏幸而不至甚敗褐衣¶
時遊西邊著西陲要略三卷¶
<pb:KR2a0026_WYG_187-59a>¶
袁滋字德深陳郡汝南人也弱歲强學以外兄道州刺¶
史元結有重名往來依焉每讀書玄解㫖奥結甚重之¶
無何黜陟使趙贊以處士薦授試校書郎何士幹鎮武¶
昌辟為從事累官詹事府司直部有邑長下吏誣以盗¶
金滋察其寃竟出之御史中丞韋縚聞之薦為侍御史¶
轉工部員外郎貞元十九年韋臯始通西南蠻夷酋長¶
異牟尋貢琛請使朝廷方命撫諭選郎吏可行者皆以¶
西南遐遠憚之滋獨不辭德宗甚嘉之以本官兼御史¶
中丞持節充入南詔使未行遷祠部郎中使如故來年¶
<pb:KR2a0026_WYG_187-59b>¶
夏使還擢為諫議大夫俄拜尚書右丞知吏部選事出¶
為華州刺史兼御史中丞潼關防禦使鎮國軍使以寛¶
易清簡為政百姓有至自他境者皆給地以居名其居¶
曰義合里專以慈惠為本人甚愛之然百姓有過犯者¶
皆縱而不理擒盜輒捨或以物償之徵拜金吾衞大將¶
軍耆耋鰥寡遮道不得進楊於陵代其任宣言謂百姓¶
曰於陵不敢易袁公之政然後羅拜而訣上始監國與¶
<pb:KR2a0026_WYG_187-60a>¶
杜黄裳俱為相拜中書侍郎平章事會韋臯殁劉闢擁¶
兵擅命滋持節安撫行及中路拜檢校吏部尚書平章¶
事劒南西川節度使百姓立生祠禱之徵拜戸部尚書¶
連為荆襄二帥改彰義軍節度隨唐鄧申光等州觀察¶
使逆賊吳元濟與官軍對壘者數年滋竟以淹留無功¶
貶撫州刺史未幾遷湖南觀察使卒年七十贈太子少¶
保滋工篆籕書雅有古法因使行著雲南記五卷嘗讀¶
劉暉悲甘陵賦嘆其襃善懲惡雖失春秋之㫖然其文¶
不可廢因著甘陵賦後序子都仕至翰林學士¶
<pb:KR2a0026_WYG_187-60b>¶
薛苹河東寶鼎人也少以吏事進累官至長安令拜虢¶
州刺史朝廷以尤課擢為湖南觀察使又遷浙江東道¶
觀察使以理行遷浙江西道觀察使廉風俗守法度人¶
甚安之理身儉薄嘗衣一綠袍十餘年不易因加賜朱¶
紱然後解去苹歴三鎮凡十餘年家無聲樂俸祿悉以¶
散諸親族故人子弟除左散騎常侍致仕時有年過懸¶
車而不知止者唯苹年至而無疾請告角巾東洛時甚¶
<pb:KR2a0026_WYG_187-61a>¶
高之卒年七十四贈工部尚書¶
閻濟美登進士第累歴臺省有長者之譽自婺州刺史¶
為福建觀察使復為潤州刺史浙西觀察使所至以簡¶
澹為理兩地之人常賦之外不知其他入拜右散騎常¶
侍華州刺史潼關防禦鎮國軍使入為祕書監以年及¶
懸車上表乞骸骨以工部尚書致仕後以恩例累有進¶
改及殁于家年九十餘¶
贊曰聖人造世才傑濟時在理致治無為而為坑隉非¶
議簡易從規君子邦家之基¶
<pb:KR2a0026_WYG_187-61b>¶
　舊唐書卷一百八十五下¶
<pb:KR2a0026_WYG_187-62a>¶
欽定四庫全書¶
　舊唐書卷一百八十六上¶
¶
後晉司空同中書門下平章事劉　昫撰¶
¶
　列傳第一百三十六¶
　酷吏上¶
¶
來俊臣　　　周興　　　　傅遊藝¶
¶
¶
丘神勣　　　索元禮　　　侯思止¶
¶
¶
萬國俊　　　來子珣　　　王弘義¶
¶
<pb:KR2a0026_WYG_187-62b>¶
郭霸　　　　吉頊¶
¶
古今御天下者其政有四五帝尚仁體文德也三王仗¶
義立武功也五霸崇信取威令也七雄任力重刑名也¶
蓋仁義既廢然後齊之以威刑威刑既衰而酷吏為用¶
於是商鞅李斯譎詐設矣持法君卑臣奮其策¶
而鞭撻宇宙持危救弊先王不得已而用之天下之人¶
謂之苛法降及兩漢承其餘烈於是前有郅都張湯之¶
徒持其刻後有董宣陽球之屬肆其猛雖然異代亦克¶
<pb:KR2a0026_WYG_187-63a>¶
公方天下之人謂之酷吏此又鞅斯之罪人也然而網¶
既宻而姦不勝矣夫子曰刑罰不中則人無所措手足¶
誠哉是言也唐初革前古之敝務於勝殘垂衣而理且¶
七十載而人不敢欺由是觀之在彼不在此逮則天以¶
女主臨朝大臣未附委政獄吏剪除宗枝於是來俊臣¶
索元禮萬國俊周興丘神勣侯思止郭霸王弘義之屬¶
紛紛而出然後起告宻之刑制羅織之獄生人屏息莫¶
能自固至於懷忠蹈義連頸就戮者不可勝言武后因¶
之坐移唐鼎天網一舉而卒籠八荒酷之為用斯害也¶
<pb:KR2a0026_WYG_187-63b>¶
已遂使酷吏之黨横噬於朝制公卿之死命擅王者之¶
威力貴從其欲毒侈其心天誅發於脣吻國柄秉於掌¶
握凶慝之士榮而慕之身赴鼎鑊死而無悔若是者何¶
哉要時希㫖見利忘義也嘗試而論之今夫國家行斧¶
鉞之誅設狴牢之禁以防盗者雖云固矣而猶踰垣掘¶
塜揭篋探囊死者於前盜者於後何者以其間有欲也¶
然所徇者不過數金之資耳彼酷吏與時上下取重人¶
<pb:KR2a0026_WYG_187-64a>¶
主無怵惕之憂坐致尊寵杖起卒君豈唯數¶
金之利耶則盜官者為幸矣故有國者則必窒覬覦之¶
路杜僥倖之門可不務乎況乎樂觀時變恣懷陰賊斯¶
又郅都董宣之罪人也異哉又有效於斯者中興四十¶
載而有吉溫羅希奭之蠧政又數載而有敬羽毛若虛¶
之危法朝經四葉獄訟再起比周惡黨勦絶善人屢撓¶
將措之刑以傷太和之氣幸災樂禍茍售其身此又來¶
索之罪人也嗚呼天道禍滛人道惡殺既為禍始必以¶
凶終故自鞅斯至于毛敬蹈其跡者卒以誅夷非不幸¶
<pb:KR2a0026_WYG_187-64b>¶
也嗚呼執愚賈害任天下之怨反道辱名歸天下之惡¶
或肆諸原野人得而誅之或投之魑魅鬼得而誅之天¶
人報應豈虚也哉俾千載之後聞其名者曾虵豕之不¶
若悲夫昔春秋之義善惡不隱今為酷吏傳亦所以示¶
懲勸也語曰前事不忘將來之師意在斯乎意在斯乎¶
來俊臣雍州萬年人也父操博徒與鄉人蔡本結友遂¶
通其妻因摴蒱贏本錢數十萬本無以酬操遂納本妻¶
<pb:KR2a0026_WYG_187-65a>¶
入操門時先已有娠而生俊臣凶險不事生産反覆殘¶
害舉無與比曾於和州犯奸盜被鞫遂妄告宻召見奏¶
刺史東平王續杖之一百後續天授中被誅俊臣復告¶
宻召見奏言前所告宻是豫博州事枉被續決杖遂不¶
得申則天以為忠累遷侍御史加朝散大夫按制獄少¶
不㑹意者必引之前後坐族千餘家二年擢拜左臺御¶
史中丞朝廷累息無交言者道路以目與侍御史侯思¶
止王弘義郭霸李仁敬司刑評事康暐衞遂忠等同惡¶
相濟招集無頼數百人令其告事共為羅織千里響應¶
<pb:KR2a0026_WYG_187-65b>¶
欲誣陷一人即數處别告皆是事狀不異以惑上下仍¶
皆云請付來俊臣推勘必獲實情則天於是於麗景門¶
别置推事院俊臣推勘必獲專令俊臣等按鞫亦號為¶
新開門但入新開門者百不全一弘義戲謂麗景門為¶
例竟門言入此門者例皆竟也俊臣與其黨朱南山輩¶
造告宻羅織經一卷皆有條貫支節布置事狀由緒俊¶
臣每鞫囚無問輕重多以醋灌鼻禁地牢中或盛之瓮¶
<pb:KR2a0026_WYG_187-66a>¶
中以火圜遶炙之並絶其粮餉至有抽衣絮以噉之者¶
又令寢處糞穢備諸苦毒自非身死終不得出每有赦¶
令俊臣必先遣獄卒盡殺重囚然後宣示又以索元禮¶
等作大枷凡有十號一曰定百脉二曰喘不得三曰突¶
地吼四曰著即承五曰失魂膽六曰實同反七曰反是¶
實八曰死猪愁九曰求即死十曰求破家復有鐵籠頭¶
運其枷者輪轉于地斯須悶絶矣囚人無貴賤必先布¶
枷棒于地召囚前曰此是作具見之魂膽飛越無不自¶
誣矣則天重其賞以酬之故吏競勸為酷矣由是告宻¶
<pb:KR2a0026_WYG_187-66b>¶
之徒紛然道路名流僶俛閲日而已朝士多因入朝黙¶
遭掩襲以至于族與其家無復音息故每入朝者必與¶
其家訣曰不知重相見不如意元年地官尚書狄仁傑¶
益州長史任令暉冬官尚書李遊道秋官尚書袁智宏¶
司賓卿崔神基文昌左丞盧獻等六人並為其羅告俊¶
臣既以族人家為功茍引之承反乃奏請降勅一問即¶
承同首例得減死及脅仁傑等反仁傑嘆曰大周革命¶
<pb:KR2a0026_WYG_187-67a>¶
萬物惟新唐朝舊臣甘從誅戮反是實俊臣乃少寛之¶
其判官王德壽謂仁傑曰尚書事已爾得減死德壽今¶
業已受驅策欲求少階級慿尚書牽楊執柔可乎仁傑¶
曰若之何德壽曰尚書昔在春官時執柔任某司員外¶
引之可也仁傑曰皇天后土遣狄仁傑行此事以頭觸¶
柱血流被靣德壽懼而止焉仁傑既承反有司但待報¶
行刑不復嚴備仁傑得慿守者求筆硯拆被頭帛書之¶
叙寃苦置于綿衣遣謂德壽曰時方熱請付家人去其¶
綿德壽不復疑矣家人得衣中書仁傑子光遠持之稱¶
<pb:KR2a0026_WYG_187-67b>¶
變得召見則天覽之愕然召問俊臣曰卿言仁傑等承¶
反今子弟訟寃何故地俊臣曰此等何能自伏其罪臣¶
寢處甚安亦不去其巾帶則天令通事舍人周綝視之¶
俊臣遽令獄卒令假仁傑等巾帶行立於西命綝視之¶
綝懼俊臣莫敢西顧但視東唯諾而已俊臣令綝少留¶
附進狀乃令判官妄為仁傑等作謝死表代署而進之¶
鳳閣侍郎樂思晦男年八九歲其家已族宜隷于司農¶
<pb:KR2a0026_WYG_187-68a>¶
上變得召見言俊臣苛毒願陛下假條反狀以付之無¶
大小皆如狀矣則天意少解乃召見仁傑曰卿承反何¶
也仁傑等曰不承反臣已死於枷棒矣則天曰何謂作¶
謝死表仁傑曰無因以表示之乃知其代署遂出此六¶
家俊臣復按大將軍張䖍朂大將軍内侍范雲仙於洛¶
陽牧院䖍朂等不堪其苦自訟於徐有功言辭頗厲俊¶
臣命衞士以亂刀斬殺之雲仙亦言歴事先朝稱所司¶
寃苦俊臣命截去其舌士庶破膽無敢言者俊臣累坐¶
贓為衞吏紀履忠所告下獄長壽二年除殿中丞又坐¶
<pb:KR2a0026_WYG_187-68b>¶
贓出為同州叅軍逼奪同列叅軍妻仍辱其母萬歲通¶
天元年召為合宮尉擢拜洛陽令司農少卿則天賜其¶
奴婢十人當受於司農時西蕃酋長阿史那斛瑟羅家¶
有細婢善歌舞俊臣因令其黨羅告斛瑟羅反將圖其¶
婢諸蕃長詣闕割耳剺靣訟寃者數十人乃得不族時¶
綦運耀劉思禮等有異謀明堂尉吉頊知之不自安以¶
白俊臣發之連坐族者數十輩俊臣將擅其功復羅告¶
<pb:KR2a0026_WYG_187-69a>¶
頊得召見僅而免俊臣先逼妻太原王慶詵女俊臣與¶
河東衞遂忠有舊遂忠行雖不著然好學有詞辯嘗携¶
酒謁俊臣俊臣方與妻族宴集應門者紿云已出矣遂¶
忠知妄入其宅慢罵毁辱之俊臣恥其妻族命毆擊反¶
接既而免之自此構隙俊臣將羅告武氏諸王及太平¶
公主張易之等遂相掎摭則天屢保持之而諸武及太¶
平公主恐懼共發其罪乃棄市國人無少長皆怨之競¶
剮其肉斯須盡矣中宗神龍元年詔曰國之¶
大綱惟刑與政刑之不中其政乃虧劉光業王德壽王¶
<pb:KR2a0026_WYG_187-69b>¶
處貞屈貞筠鮑思恭劉景陽等庸流賤職姦吏險夫以¶
麤暴為能官以凶殘為奉法往從按察害虐在心倐忽¶
加刑呼吸就戮曝骨流血其數甚多寃濫之聲盈於海¶
内朕唯布新澤恩被人祗撫事長懷尤深惻隱光業等¶
五人積惡成釁並謝生涯雖其人已殂而其跡可貶所¶
有官爵並宜追奪其枉被殺人各令州縣以禮埋葬還¶
其官蔭劉景陽身今見在情不可矜特以會恩免其嚴¶
<pb:KR2a0026_WYG_187-70a>¶
罰宜從貶降以雪寃情可棣州樂單縣員外尉自今内¶
外法官咸宜敬慎其文深刺骨跡徇凝脂高下任情輕¶
重隨意如酷吏丘神勣來子珣萬國俊周興來俊臣魚¶
承曄王景昭索元禮傅遊藝王弘義張知黙裴籍焦仁¶
亶侯思止郭霸李仁敬皇甫文備陳嘉言等其身已死¶
自垂拱已來枉濫殺人有官者並令削奪唐奉一依前¶
配流李秦授曹仁哲並與嶺南惡處開元十三年三月¶
十二日御史大夫程行諶奏周朝酷吏來子珣萬國俊¶
王弘義侯思止郭霸焦仁亶張知黙李仁敬唐奉一來¶
<pb:KR2a0026_WYG_187-70b>¶
俊臣周興丘神勣索元禮曹仁哲王景昭裴籍李秦授¶
劉光業王德壽屈貞筠鮑思恭劉景陽王處貞二十三¶
人殘害宗枝毒陷良善情狀尤重子孫不許與官陳嘉¶
言魚承曄皇甫文備傅遊藝四人情狀稍輕子孫不許¶
近任¶
周興者雍州長安人也少以明習法律為尚書省都事¶
累遷司刑少卿秋官侍郎自埀拱已來屢受制獄被其¶
<pb:KR2a0026_WYG_187-71a>¶
陷害者數千人天授元年九月革命除尚書左丞上疏¶
除李家宗正屬籍二年十一月與丘神勣同下獄當誅¶
則天特免之徙於嶺表在道為讐人所殺¶
傅遊藝衞州汲人也載初元年為合宮主簿左肅政臺¶
御史除左補闕上書稱武氏符瑞合革姓受命則天甚¶
悦擢為給事中數月加同鳯閣鸞臺平章事同月又加¶
朝散大夫守鸞臺侍郎依舊同平章事其年九月革命¶
改天授元年賜姓武氏二年五月加銀青光祿大夫兄¶
神童為冬官尚書兄弟並承榮寵逾月除司禮少卿停¶
<pb:KR2a0026_WYG_187-71b>¶
知政事夢登湛露殿旦而陳於所親為其所發伏誅時¶
人號為四時仕宦言一年自青而綠及於朱紫也希則¶
天㫖誣族皇枝神龍初禁錮其子孫初遊藝請則天發¶
六道使雖身死之後竟從其謀於是萬國俊輩恣斬戮¶
矣¶
丘神勣左衞大將軍行恭子也永淳元年為左金吾衞¶
將軍弘道元年高宗崩則天使於巴州害章懷太子既¶
<pb:KR2a0026_WYG_187-72a>¶
而歸罪於神勣左遷疊州刺史尋復入為左金吾衞將¶
軍深見親委受詔與周興來俊臣鞫制獄俱號為酷吏¶
垂拱四年博州刺史琅邪王冲起兵以神勣為清平道¶
大總管尋而冲為百姓孟青棒吳希智所殺神勣至州¶
官吏素服來迎神勣揮刃盡殺之破千餘家因加左金¶
吾衞大將軍天授二年十月下詔獄伏誅¶
索元禮胡人也光宅初徐敬業起兵揚州以匡復為名¶
則天震怒又恐人心動搖欲以威制天下元禮探其㫖¶
告事召見擢為游擊將軍令於洛州牧院推案制獄元¶
<pb:KR2a0026_WYG_187-72b>¶
禮性殘忍推一人廣令引數千百人衣冠震懼甚於狼¶
虎則天數召見賞賜張其權勢凡為殺戮者數千人於¶
是周興來俊臣之徒效之而起矣時有諸州告宻人皆¶
給公乘州縣護送至闕下於賓館以廩之稍稱㫖必授¶
以爵賞以誘之貴以威於遠近元禮尋以酷毒轉甚則¶
天收人望而殺之天下之人謂之來索言酷毒之極又¶
首按制獄也載初元年十月左臺御史周矩上疏諫曰¶
<pb:KR2a0026_WYG_187-73a>¶
頃者小人告訐習以為常内外諸司人懷茍免姑息臺¶
吏承接强梁非故欲規避誣構耳又推劾之吏皆以深¶
刻為功鑿空爭能相矜以虐泥耳籠頭枷研楔摺脅¶
籖爪懸髮薰耳臥隣穢溺曾不聊生號為獄持或累日¶
節食連宵緩問晝夜搖撼使不得眠號曰宿囚此等既¶
非木石且救目前茍求賖死臣竊聽輿議皆稱天下太¶
平何苦須反豈被告者盡是英雄以求帝王耶只是不¶
勝楚毒自誣耳何以覈之陛下試取所告狀酌其虚實¶
者付令推微訊動以探其情所推者必上下其手希聖¶
<pb:KR2a0026_WYG_187-73b>¶
㫖也願陛下察之今滿朝側息不安皆以為陛下朝與¶
之宻夕與之讐不可保也聞有追攝與妻子即為死訣¶
故為國者以仁為宗以刑為助周用仁而昌秦用刑而¶
亡此之謂也願陛下緩刑用仁天下幸甚則天從之由¶
是制獄稍息¶
侯思止雍州醴泉人也貧窮不能理生業乃樂事渤海¶
高元禮家性無賴詭譎時恒州刺史裴貞杖一判司則¶
<pb:KR2a0026_WYG_187-74a>¶
天將不利王室羅反之徒已興矣判司教思止説游擊¶
將軍高元禮因請狀乃告舒王元名及裴貞反周興按¶
之並族滅授思止游擊將軍元禮懼而曲媚引與同坐¶
呼為侯大曰國家用人以不次若言侯大不識字即奏¶
云獬豸獸亦不識字而能觸邪則天果如其言思止以¶
獬豸對之則天大悦天授三年乃拜朝散大夫左臺侍¶
御史元禮復教曰在上知侯大無宅儻以諸役官宅見¶
借可辭謝而不受在上必問所由即奏云諸反逆人臣¶
惡其名不願坐其宅則天復大悦恩澤甚優思止既按¶
<pb:KR2a0026_WYG_187-74b>¶
制獄苛酷日甚嘗按中丞魏元忠曰急認白司馬不然¶
即喫孟青白司馬者洛陽有坂號白司馬坂孟青者將¶
軍姓孟名青棒即殺琅邪王冲者也思止閭巷庸奴常¶
以此謂諸囚也元忠辭氣不屈思止怒而倒曵元忠元¶
忠徐起曰我薄命如乘惡驢墜脚為鐙所挂被拖曵思¶
止大怒又曵之曰汝拒捍制使奏斬之元忠曰侯思止¶
汝今為國家御史須識禮數輕重如必須魏元忠頭何¶
<pb:KR2a0026_WYG_187-75a>¶
不以鋸截將無為抑我承反奈何爾佩服朱紫親銜天¶
命不行正直之事乃言白司馬孟青是何言也非魏元¶
忠無人抑教思止驚起悚怍曰思止死罪幸蒙中丞教¶
引上牀坐而問之元忠徐就坐自若思止言竟不正時¶
人効之以為談謔之資侍御史霍獻可笑之思止以聞¶
則天怒謂獻可曰我已用之卿笑何也獻可具以其言¶
奏則天亦大笑時來俊臣棄故妻逼娶太原王慶詵女¶
思止亦奏請娶趙郡李自挹女勅政事商量鳳閣侍郎¶
李昭德撫掌謂諸宰相曰大可笑諸宰相問故昭德曰¶
<pb:KR2a0026_WYG_187-75b>¶
往年來俊臣賊劫王慶詵女已大辱國今日此奴又請¶
索李自挹女無乃復辱國乎竟為李昭德搒殺之¶
萬國俊洛陽人少譎異險詐埀拱後與來俊臣同為羅¶
織經屠覆宗枝朝貴以作威勢自司刑評事俊臣同引¶
為判官天授二年攝右臺監察御史常與俊臣同按制¶
獄長壽二年有上封事言嶺南流人有陰謀逆者乃遣¶
國俊就按之若得反狀便斬決國俊至廣州遍召流人¶
<pb:KR2a0026_WYG_187-76a>¶
置于别所矯制賜自盡並號哭稱寃不服國俊乃引出¶
擁之水曲以次加戮三百餘人一時併命然後鍜鍊曲¶
成反狀仍誣奏云諸流人咸有怨望若不推究為變不¶
遙則天深然其奏乃命右衞翊二府兵曹參軍劉光業¶
司刑評事王德壽苑南靣監丞鮑思恭尚輦直長王大¶
貞右武衞兵曹參軍屈貞筠等並攝監察御史分往劒¶
南黔中安南等六道鞫流人尋擢授國俊朝散大夫肅¶
政臺侍御史光業等見國俊盛行殘殺得加榮貴乃共¶
肆其凶忍唯恐後之先業殺九百人德壽殺七百人其¶
<pb:KR2a0026_WYG_187-76b>¶
餘少者咸五百人亦有遠年流人非革命時犯罪亦同¶
殺之則天後知其寃濫下制被六道使所殺之家口未¶
歸者並遞還本管國俊等俄亦相次而死皆見鬼物為¶
祟或有流竄而終¶
來子珣雍州長安人永昌元年四月以上書陳事除左¶
臺監察御史時朝士有不帶靴而朝者子珣彈之曰臣¶
聞束帶立於朝舉朝大噱則天委之按制獄多希㫖賜¶
<pb:KR2a0026_WYG_187-77a>¶
姓姓武氏字家臣天授中丁父憂起復朝散大夫侍御¶
史時雅州刺史劉行實及弟渠州刺史行瑜尚衣奉御¶
行威并兄子鷹揚郎將軍䖍通等為子珣誣告謀反誅¶
又於盱眙毁其父左監門大將軍伯英棺柩俄又轉為¶
游擊將軍右羽林中郎將常衣錦半臂言笑自若朝士¶
誚之長壽元年配流愛州卒¶
王弘義冀州衡水人也告變授游擊將軍天授中拜右¶
臺殿中侍御史長壽中拜左臺侍御史與來俊臣羅告¶
衣冠延載元年俊臣貶弘義亦流放瓊州妄稱勅追時¶
<pb:KR2a0026_WYG_187-77b>¶
胡元禮為侍御史使嶺南道次于襄鄧會而按之弘義¶
詞窮乃謂曰與公氣類元禮曰足下任御史元禮任洛¶
陽尉元禮今為御史公乃流囚復何氣類乃搒殺之弘¶
義每暑月繫囚必於小房中積蒿而施氊褥遭之者斯¶
須氣絶矣茍自誣引則易於他房與俊臣常行移牒州¶
縣慴懼自矜曰我之文牒有如狼毒野葛也弘義常於¶
鄉里傍舍求瓜主恡之弘義乃狀言瓜園中有白兎縣¶
<pb:KR2a0026_WYG_187-78a>¶
官命人捕逐斯須園苗盡矣内史李昭德曰昔聞蒼鷹¶
獄吏今見白兎御史¶
郭霸廬江人也天授二年自宋州寧陵丞應革命舉拜¶
左臺監察御史如意元年除左臺殿中侍御史長壽二¶
年右臺侍御史初舉集召見於則天前自陳忠鯁云往¶
年征徐敬業臣願抽其筋食其肉飲其血絶其髓則天¶
悦故拜焉時人號為四其御史時大夫魏元忠臥疾諸¶
御史盡往省之霸獨居後比見元忠憂懼請示元忠便¶
液以驗疾之輕重元忠驚悚霸悦曰大夫糞味甘或不¶
<pb:KR2a0026_WYG_187-78b>¶
瘳今味苦當即愈矣元忠剛直殊惡之以其事露朝士¶
嘗推芳州刺史李思徵搒捶考禁不勝而死聖歴中屢¶
見思徵甚惡之嘗因退朝遽歸命家人曰速請僧轉經¶
設齋須臾見思徵從數十騎上其廷曰汝枉陷我我今¶
取汝霸周章惶怖援刀自刳其腹斯須蛆爛矣是日閭¶
里亦見兵馬數十騎駐于門少頃不復見矣時洛陽橋¶
壞行李弊之至是功畢則天嘗問羣臣比在外有何好¶
<pb:KR2a0026_WYG_187-79a>¶
事舍人張元一素滑稽對曰百姓喜洛橋成幸郭霸死¶
此即好事¶
吉頊洛州河南人也身長七尺陰毒敢言事進士舉累¶
轉明堂尉萬歲通天二年有箕州刺史劉思禮自云學¶
於張憬藏善相云洛州錄事叅軍綦連耀應圖䜟有兩¶
角騏驥兒之符命頊告之則天付武懿宗與頊對訊懿¶
宗與頊誘思禮令廣引朝士必全其命思禮乃引鳳閣¶
侍郎李元素夏官侍郎孫元通天官侍郎劉奇石抱忠¶
鳯閣舍人王處來庭主簿柳璆給事中周潘涇州刺史¶
<pb:KR2a0026_WYG_187-79b>¶
王勔監察御史王助司議郎路敬淳司門員外郎劉慎¶
之右司員外郎宇文全志等三十六家微有忤意者必¶
構之楚毒百端以成其獄皆海内賢士名家天下寃之¶
親故連累竄逐者千餘人頊由是擢拜右肅政臺中丞¶
日見恩遇明年突厥寇陷趙定等州則天召頊檢校相¶
州刺史以斷賊南侵之路頊以素不習武為辭則天曰¶
賊勢將退藉卿威名鎮遏耳初太原有術士溫彬茂高¶
<pb:KR2a0026_WYG_187-80a>¶
宗時老臨死封一狀謂其妻曰吾死後年名埀拱即詣¶
闕獻之慎勿開也垂拱初其妻獻之狀中預陳則天革¶
命及突厥至趙定之事故則天知賊至趙州而退頊初¶
至州募人略無應者俄而詔以皇太子為元帥應募者¶
不可勝數及賊退頊入朝奏之則天甚悦聖歴二年臘¶
月遷天官侍郎同鳳閣鸞臺平章事時易之昌宗諷則¶
天置控鶴監官員則天以易之為控鶴監頊素與易之¶
兄弟親善遂引頊以殿中少監田歸道鳳閣舍人薛稷¶
正諫大夫員半千夏官侍郎李逈秀俱為控鶴内供奉¶
<pb:KR2a0026_WYG_187-80b>¶
時議甚不悦初則天以頊幹辯有口才偉儀質堪委以¶
心腹故擢任之及與武懿宗爭趙州功於殿中懿宗短¶
小俯僂頊聲氣凌厲下視懿宗嘗不相假則天以為卑¶
我諸武於我前其可倚與其年十月以弟作偽官貶琰¶
川尉後改安固尉尋卒初中宗未立為皇太子時易之¶
昌宗嘗宻問頊自安之策頊云公兄弟承恩旣深非有¶
大功於天下則不全矣今天下士庶咸思李家廬陵既¶
<pb:KR2a0026_WYG_187-81a>¶
在房州相王又在幽閉主上春秋既高須有付託武氏¶
諸王殊非屬意明公若能從容請建立廬陵及相王以¶
副生人之望豈止轉禍為福必長享茅土之重矣易之¶
然其言遂承間奏請則天知頊首謀召而問之頊曰廬¶
陵王及相王皆陛下之子先帝顧託於陛下當有主意¶
唯陛下裁之則天意乃定頊既得罪時無知者睿宗即¶
位左右發明其事乃下制曰故吏部侍郎同中書門下¶
平章事吉頊體識宏遠風規久大嘗以經緯之才允膺¶
匡佐之委時王命中否人謀未輯首陳返政之議克副¶
<pb:KR2a0026_WYG_187-81b>¶
祈天之基永懷遺烈寧忘厥効可贈左御史臺大夫¶
　舊唐書卷一百八十六上¶
<pb:KR2a0026_WYG_187-82a>¶
　舊唐書卷一百八十六上考證¶
索元禮傳枷研楔總○(臣酉)按通鑑作枷研揳(注)枷¶
　研以枷研其頸揳以鐵圈其首而加揳也總字¶
　當是字之訛今改正¶
　舊唐書卷一百八十六上考證¶
<pb:KR2a0026_WYG_187-82b>¶
<pb:KR2a0026_WYG_187-83a>¶
欽定四庫全書¶
　舊唐書卷一百八十六下¶
¶
後晋司空同中書門下平章事劉　昫撰¶
¶
　列傳第一百三十六¶
　酷吏下¶
¶
姚紹之　周利貞　王旭　吉温(王鈞嚴安之盧鉉附)¶
¶
¶
羅希奭　毛若虛　敬羽(裴昇畢曜附)¶
¶
姚紹之湖州武康人也解褐典儀累拜監察御史中宗¶
朝武三思恃庶人勢駙馬都尉王同皎謀誅之事洩令¶
<pb:KR2a0026_WYG_187-83b>¶
紹之按問而誅同皎紹之初按問同皎張仲之祖延慶¶
謀衣袖中發調弩射三思伺其便未果宋之遜以其外¶
妹妻延慶曰今日将行何事而以妻為之遜固抑而延¶
慶且洽其心矣之遜子曇宻發之乃勅右臺大夫李承¶
嘉與紹之按於新開門内初紹之将直盡其事詔宰相¶
李嶠等對問諸相懼三思威權但僶俛佯不問仲之延¶
慶言曰宰相中有附會三思者嶠與承嘉耳言復説誘¶
<pb:KR2a0026_WYG_187-84a>¶
紹之其事乃變遂宻置人力十餘命引仲之對問至即¶
為紹之所擒塞口反接送獄中紹之還謂仲之曰張三¶
事不諧矣仲之固言三思反状紹之命棒之而臂折大¶
呼天者六七謂紹之曰反賊臂且折矣命己輸汝當訴¶
爾於天帝因裂衫以束之乃自誣反而遇誅紹之自此¶
神氣自若朝廷側目累遷左臺侍御史奉使江左經汴¶
州辱録事叅軍魏傳弓尋拜監察御史紹之後坐贓汚¶
詔傳弓按之獲贓五千餘貫以聞當坐死韋庶人妹保¶
持之遂黜放為嶺南瓊山尉傳弓初按紹之紹之在揚¶
<pb:KR2a0026_WYG_187-84b>¶
州色動謂長吏盧萬石曰頃辱傳弓今為所按紹之死¶
矣逃入西京為萬年尉擒之撃折其足因授南陵令員¶
外置開元十三年累轉括州長史同正員不預知州事¶
死¶
周利貞神龍初為侍御史附託權要為桓彦範敬暉等¶
五王嫉之出為嘉州司馬時中書舍人崔湜與桓敬善¶
武三思用事禁中彦範憂之託心腹於湜湜反露其計¶
<pb:KR2a0026_WYG_187-85a>¶
於三思為三思所中盡流嶺南湜勸盡殺之以絶其歸¶
望三思問誰可使者利貞即湜之表兄因舉為此行利¶
貞至皆鴆殺之因擢為左臺御史中丞先天元年為廣¶
州都督時湜為中書令與僕射劉幽求不叶陷幽求徙¶
於嶺表諷利貞殺之為桂州都督王晙護之逗遛獲免¶
無何玄宗正位利貞與薛季㫤宋之問同賜死於桂州¶
驛¶
王旭太原祁人也曾祖珪貞觀初為侍中尚永寕公主¶
旭解褐鴻州叅軍轉兗州兵曹神龍元年正月張柬之¶
<pb:KR2a0026_WYG_187-85b>¶
桓彦範等誅張易之昌宗兄弟尊立孝和皇帝其兄昌¶
儀先貶乾封尉旭斬之賫其首赴于東都遷并州録事¶
叅軍唐隆元年玄宗誅韋庶人等并州長吏周仁軌韋¶
氏之黨有詔誅之旭不覆勅又斬其首馳赴西京開元¶
二年累遷左臺侍御史時光禄少卿盧崇道以崔湜妻¶
父貶於嶺外逃歸匿於東都為讐家所發詔旭究其獄¶
旭欲擅其威權因捕崇道親黨數十人皆極其楚毒然¶
<pb:KR2a0026_WYG_187-86a>¶
後結成其罪崇道及三子並杖死於都亭驛門生親友¶
皆决杖流貶時得罪多是知名之士四海寃之旭又與¶
御史大夫李傑不叶遞相糺訐傑竟左遷衢州刺史旭¶
既得志擅行威福由是朝廷畏而鄙之五年遷左司郎¶
中常帶侍御史旭為吏嚴苛左右無敢支梧毎銜命推¶
劾一見無不輸欵者時宋王憲府掾紀希虬兄任劒南¶
縣令被告有贓私旭使至蜀鞫之其妻羙旭威逼之因¶
奏决殺縣令納贓數千萬至六年希虬遣奴詐為祗承¶
人受顧在臺事旭累月旭賞之召入宅中委以腹心其¶
<pb:KR2a0026_WYG_187-86b>¶
奴宻記旭受饋遺囑託事乃成數千貫歸謁希虬希虬¶
銜泣見憲叙以家寃憲憫之執其状以奏詔付臺司劾¶
之贓私累巨萬貶龍平尉憤恚而死甚為時人之所慶¶
快¶
吉温天官侍郎頊弟琚之孽子也譎詭能謟事人遊於¶
中貴門爱若親戚性禁害果於推劾天寳初為新豐丞¶
時太子文學薛嶷承㤙倖引温入對玄宗目之而謂嶷¶
<pb:KR2a0026_WYG_187-87a>¶
曰是一不良漢朕不要也時蕭炅為河南尹河南府有¶
事京臺差温推詰事連炅堅執不捨頼炅與右相李林¶
甫善抑而免之及温選炅已為京兆尹一唱萬年尉即¶
就其官人為危之時驃騎高力士常止宿宫禁或時出¶
外第炅必謁焉温先馳與力士言謔甚洽握手呼行第¶
炅覷之歎伏及他日温謁炅於府庭遽布心腹曰他日¶
不敢隳國家法今日以後洗心事公炅復與盡歡會林¶
甫與左相李適之駙馬張垍不叶適之兼兵部尚書垍¶
兄均為兵部侍郎林甫遣人訐出兵部銓曹主簿事令¶
<pb:KR2a0026_WYG_187-87b>¶
史六十餘人偽濫事圖覆其官長詔出付京兆府與憲¶
司對問數日竟不究其由炅使温劾之温於院中分囚¶
於兩䖏温於後㕔佯取兩重囚訊之或杖或壓痛苦之¶
聲所不忍聞即云若存性命乞紙盡荅令史軰素諳温¶
各自誣伏罪及温引問無敢違者晷刻間事輯驗囚無¶
栲訊决罰䖏常云若遇知已南山白額獸不足縳也會¶
李林甫将起刑獄除不附己者乃引之於門與羅希奭¶
<pb:KR2a0026_WYG_187-88a>¶
同鍜鍊詔獄五載因中官納其外甥武敬一女為盛王¶
琦妃擢京兆府士曹時林甫專謀不利於東儲以左驍¶
衛兵曹桞勣杜良娣妹壻令温推之温追著作郎王曾¶
前右司禦率府倉曹王修己左武衛司戈盧寕左威衛¶
騎曹徐徵同就臺鞫數日而獄成勣等杖死積屍於大¶
理寺六載林甫又以户部侍郎兼御史中丞楊愼矜違¶
忤其㫖御史中丞王鉷與愼矜親而嫉之同構其事云¶
蓄圖䜟以己是隋煬帝子孫闚於興復林甫又奏付温¶
鞫焉愼矜下獄繋之使温於東京収捕其兄少府少監¶
<pb:KR2a0026_WYG_187-88b>¶
愼餘弟洛陽令愼名於汝州捕其門客史敬忠敬忠頗¶
有學嘗與朝貴遊蹉跎不進與温父琚情契甚宻温孩¶
孺時敬忠嘗抱撫之温令河南丞姚開就擒之鎖其頸¶
布袂蒙靣以見温温驅之於前不交一言欲及京使典¶
誘之云楊愼矜今欵招已成湏子一辨若解人意必活¶
忤之必死敬忠迴首曰七郎乞一紙温佯不與見詞懇¶
乃於桑下令荅三紙辯皆符温㫖喜曰丈人莫相怪遂¶
<pb:KR2a0026_WYG_187-89a>¶
徐下拜及至温陽始鞫愼矜以敬忠詞為證及再搜其¶
家不得圖䜟林甫恐事洩危之乃使御史盧鉉入搜鉉¶
乃袖䜟書而入於隱僻中詬而出曰逆賊牢藏秘記今¶
得之矣指於愼矜小妻韓珠團婢見舉家惶懼且行捶¶
擊誰敢忤焉獄乃成愼矜兄弟賜死温自是威振衣冠¶
不敢偶言温早以嚴毒聞頻知詔獄忍行枉濫推事未¶
訊問已作奏状計贓數及被引問便懼懾即隨意而書¶
無敢惜其生者因不加栲擊獄成矣林甫深以温為能¶
擢户部郎中常帶御史林甫雖倚以爪牙温又見安禄¶
<pb:KR2a0026_WYG_187-89b>¶
山受主㤙驃騎高力士居中用事皆附㑹其間結為兄¶
弟常謂禄山曰李右相雖觀察人事親於三兄必不以¶
兄為宰相温雖被驅使必不超擢若三兄奏温為相即¶
奏兄堪大任擠出林甫是兩人必為相矣禄山悦之時¶
禄山承㤙無敵驟言温能玄宗亦忘曩嵗之語十載禄¶
山加河東節度因奏温為河東節度副使并知節度營¶
田及管内採訪監察晋後事其載又加兼鴈門太守仍¶
<pb:KR2a0026_WYG_187-90a>¶
知安邊郡鑄錢事賜紫金魚袋及丁所生憂禄山又奏¶
起復為夲官尋復奏為魏郡太守兼侍御史楊國忠入¶
相素與温交通追入為御史中丞仍充京畿闗内採訪¶
䖏置使温於范陽辭禄山令累路舘驛作白紬帳以候¶
之又令男慶緒出界送攏馬出驛數十歩及至西京朝¶
廷動静輙報禄山信宿而達十三載正月禄山入朝拜¶
左僕射充閑廐使因奏加温武部侍郎兼御史中丞充¶
閑厩苑内營田五坊等副使時楊國忠與禄山嫌隙已¶
成温轉厚於禄山國忠又忌之其冬河東太守韋陟入¶
<pb:KR2a0026_WYG_187-90b>¶
奏於華清宫陟自謂失職託於温結歡於禄山廣載河¶
東土物饋於温又及權貴國忠諷評事吴豸之使鄉人¶
告之召付中書門下對法官鞫之陟伏其状貶桂嶺尉¶
温澧陽長史温判官員錫新興尉明年温又坐贓七千¶
匹及奪人口馬奸穢事發貶端州髙要尉温至嶺外遷¶
延不進依於張博濟止於始安郡八月遣大理司直蔣¶
沇鞫之温死於獄中博濟及始安太守羅希奭死於州¶
<pb:KR2a0026_WYG_187-91a>¶
門初温之貶斥玄宗在華清宫謂朝臣曰吉温是酷吏¶
子姪朕被人誑惑用之至此屢勸朕起刑獄以作威福¶
朕不受其言今去矣卿等皆可安枕也初開元九年有¶
王鈞為洛陽尉十八年有嚴安之為河南丞皆性毒虐¶
笞罰人畏其不死皆杖訖不放起湏其腫墳徐乃重杖¶
之懊血流地苦楚欲死鈞與安之始眉目喜暢故人吏¶
懾懼温則售身權貴噬螫衣冠來頗異耳温九月死始¶
興十一月禄山起兵作亂人謂與温報讐耳禄山入洛¶
陽城即偽位玄宗幸蜀後禄山求得温一子纔六七嵗¶
<pb:KR2a0026_WYG_187-91b>¶
授河南府叅軍給與財帛初温之按楊愼矜侍御史盧¶
鉉同其事鉉初為御史作韋堅判官及堅為李林甫所¶
嫉鉉以堅欵曲發於林甫兾售其身及按愼矜鉉先與¶
張瑄同臺情㫖素厚貴取媚於權臣誣瑄與楊愼矜共¶
解圖䜟持之為驢駒拔橛以成其獄又為王鉷閑厩判¶
官鉷縁邢縡事朝堂被推鉉證云大夫将白帖索厩馬¶
五百匹以助逆我不與之鉷死在晷刻鉉忍誣之衆咸¶
<pb:KR2a0026_WYG_187-92a>¶
怒恨焉及被貶為廬江長史在郡忽見瑄為祟乃云端¶
公何得來乞命不自由鉉湏臾而卒¶
羅希奭夲杭州人也近家洛陽鴻臚少卿張博濟堂外¶
甥為吏持法深刻天寳初右相李林甫引與吉温持獄¶
又與希奭姻婭自御史臺主簿再遷殿中侍御史自韋¶
堅皇甫惟明李適之栁勣裴敦復李邕鄔元昌楊愼矜¶
趙奉璋下獄事皆與温鍜鍊故時稱羅鉗吉網惡其深¶
刻也八載除刑部員外轉郎中十一載李林甫卒出為¶
中部始安二太守仍充當管經畧使十四載以張博濟¶
<pb:KR2a0026_WYG_187-92b>¶
吉温韋陟韋誡奢李從一員錫等流貶皆於始安希奭¶
或令假攝右相楊國忠奏遣司直蒋沇往按之復令張¶
光竒替為始安太守仍䧏勅曰前始安郡太守充當管¶
經畧使羅希奭幸此資序叨居牧守地列要荒人多竄¶
殛尤加委任兾絶姦訛翻乃嘯結逋逃羣聚不逞應是¶
流貶公然安置或差攝郡縣割剥黎甿或輟借舘宇侵¶
擾人吏不唯輕侮典憲實亦隳壊紀綱擢髪數愆豈多¶
<pb:KR2a0026_WYG_187-93a>¶
其罪可貶海東郡海康尉員外置張博濟往託回邪跡¶
惟憑恃嘗自抵犯又坐親姻前後貶官嵗月頗久逗晋¶
不赴情状難容及命按舉仍更潜匿亡命逭刑莫斯為¶
甚並當切害合峻常刑宜於所在各决重杖六十使夫¶
為政之士克守章程負罪之人期於悛革凡厥在位宜¶
各悉心時員錫李從一韋誡奢吉承㤙並决杖遣司直¶
宇文審往監之¶
毛若虚綘州太平人也眉毛覆於眼其性殘忍初為蜀¶
川縣尉使司以推勾見任天寳末為武功丞年已六十¶
<pb:KR2a0026_WYG_187-93b>¶
餘矣肅宗収兩京除監察御史審國用不足上策徵剥¶
財貨有潤於公者日有進奉漸見任用稱㫖毎推一人¶
未鞫即先収其家貲以定贓數不滿望即攤徴郷里近¶
親峻其威權人皆懼死輸納不差晷刻乾元二年鳯翔¶
府七坊押官先行剽劫州縣不能制因有劫殺事縣尉¶
謝夷甫因衆怒遂搒殺之其妻訴於李輔國輔國奏請¶
御史孫瑩鞫之瑩不能正其事又令中丞崔伯陽三司¶
<pb:KR2a0026_WYG_187-94a>¶
使雜訊之又不證成其罪因令若虚推之遂歸罪於夷¶
甫伯陽與之言若虚頗不遜伯陽數譲之若虚馳謁告¶
急肅宗曰卿且出對曰臣出即死矣肅宗潜畱若虚簾¶
内召伯陽至伯陽頗短若虚上怒叱出之因流貶伯陽¶
同推官十餘人皆於嶺外逺悪處宰相李峴以左右於¶
瑩等亦被貶斥於是若虚威震朝列公卿懾懼矣尋擢¶
為御史中丞上元元年貶賔化尉而死¶
敬羽寳鼎人也父昭道開元初為監察御史羽貎寝而¶
性便僻善候人意㫖天寳九載為康成縣尉安思順為¶
<pb:KR2a0026_WYG_187-94b>¶
朔方節度使引在幕下及肅宗於靈武即大位羽尋擢¶
為監察御史以苛刻徵剥求進及収兩京後轉見委任¶
作大枷有&KR2871;尾榆著即悶絶又卧囚於地以門闗輾其¶
腹號為肉餺飥掘地為坑實以棘刺以敗席覆上領囚¶
臨坑訊之必墜其中萬刺攢之又捕逐錢貨不减毛若¶
虛上元中擢為御史中丞太子少傅宗正卿鄭國公李¶
遵為宗子通事舍人李若氷告其贓私詔羽按之羽延¶
<pb:KR2a0026_WYG_187-95a>¶
遵各危坐於小牀羽小瘦遵豐碩頃間問即倒請垂足¶
羽曰尚書下獄是囚羽禮延坐何得慢耶遵絶倒者數¶
四請問羽徐應之授紙茟書贓數千貫奏之肅宗以勲¶
舊捨之但停宗正卿及嗣薛王珍潜謀不軌詔羽鞫之¶
羽召支黨羅於廷索&KR2871;尾榆枷之布栲訊之具以繞之¶
信宿成獄珍坐死右衞将軍竇如玢試都水使者崔昌¶
等九人並斬太子洗馬趙非熊陳王府長史陳閎椘州¶
司馬張昴左武衞兵曹叅軍焦自榮前鳯翔府郿縣主¶
簿李岊廣文舘進士張夐等六人决殺駙馬都尉薛履¶
<pb:KR2a0026_WYG_187-95b>¶
謙賜自盡左散騎常侍張鎬貶辰州司户胡人康謙善¶
賈資産以萬計楊國忠為相授安南都護至徳中為試¶
鴻臚卿專知山南東路驛人嫉之告其隂通史朝義謙¶
髭鬚長三尺過帶按之兩宿鬢髪皆秃膝踝亦栲碎視¶
之者以為鬼物非人類也乞捨其生以後送状奏殺之¶
沒其資産羽與毛若虚在䑓五六年間䑓中囚繋不絶¶
又有裴昇畢曜同為御史皆酷毒人之䧟刑當時有毛¶
<pb:KR2a0026_WYG_187-96a>¶
敬裴畢之稱裴畢尋又流黔中羽寳應元年貶為道州¶
刺史尋有詔殺之羽聞之衣㐫服南奔溪洞為吏所擒¶
臨刑袖中執州縣官吏犯贓私状數紙曰有人通此状¶
恨不得推究其事主州政者無宜寝也¶
贊曰王徳将衰政在姦臣鷹犬搏撃縱之者人遭其毒¶
螫可為悲辛作法為害延濫不仁¶
　舊唐書卷一百八十六下¶
<pb:KR2a0026_WYG_187-96b>¶
<pb:KR2a0026_WYG_187-97a>¶
欽定四庫全書¶
　舊唐書卷一百八十七上¶
¶
後晉司空同中書門下平章事劉　昫撰¶
¶
　列傳第一百三十七¶
　忠義上¶
¶
夏侯端　　劉感　　　常達　　　羅士信¶
¶
¶
吕子臧　　張道源(族子椘金附)　　李公逸¶
¶
¶
張善相　　李玄通　　敬君弘　　馮立¶
¶
<pb:KR2a0026_WYG_187-97b>¶
謝叔方　　王義方　　成三郎　　尹元貞¶
¶
¶
髙叡　子仲舒崔琳附　 　　王同皎(周憬附)¶
¶
¶
蘇安恒　　俞文俊　　王求禮¶
¶
¶
燕欽融(郎岌附)　　　　安金藏¶
¶
語曰無求生以害仁有殺身以成仁孟軻曰生亦我所¶
欲義亦我所欲捨生而取義可也古之徳行君子動必¶
由禮守之以仁造次顛沛不愆于素有若仲由之結纓¶
鉏麑之觸樹紀信之蹈火豫譲之斬衣此所謂殺身成¶
<pb:KR2a0026_WYG_187-98a>¶
仁臨難不茍者也然受刑一代顧瞻七族不犯難者有¶
終身之利随市道者獲當世之榮茍非氣義不羣貞剛¶
絶俗安能碎所重之支體狥他人之義哉則由麑信譲¶
之徒君人者常宜血祀况自有其臣乎即如安金藏剖¶
腹以明皇嗣叚秀實挺笏而撃元兇張巡姚誾之守城¶
杲卿眞卿之罵賊又愈於金藏秀實等各見夲傳今採¶
夏候端李憕已下附于此篇¶
夏侯端壽州壽春人梁尚書左僕射詳之孫也仕隋為¶
大理司直高祖龍潜時與其結交大業中髙祖帥師於¶
<pb:KR2a0026_WYG_187-98b>¶
河東討捕廼請端為副時煬帝幸江都盗賊日滋端頗¶
知玄象善相人說髙祖曰金玉牀摇動此帝座不安参¶
墟得嵗必有真人起於實沉之次天下方亂能安之者¶
其在明公但主上曉察情多猜忍切忌諸李強者先誅¶
全才既死明公豈非其次若早為計則應天福不然者¶
則誅矣髙祖深然其言及義師起端在河東為吏所捕¶
送於長安囚之髙祖入京城釋之引入卧内與語極歡¶
<pb:KR2a0026_WYG_187-99a>¶
授秘書監屬李宻為王世充所破以衆来降闗東之地¶
未有所屬端固請往招諭之乃加大将軍持節為河南¶
道招慰使至黎陽李勣發兵送之自澶水濟河傳檄郡¶
縣東至於海南至於淮二十餘州並遣使送欵行次譙¶
州㑹亳州刺史丁叔則及汴州刺史王要漢並以所部¶
降於世充路遂隔絶端素得衆心所從二千人雖粮盡¶
不忍委去端知事必不濟乃坐澤中盡殺私馬以㑹軍¶
士因歔欷曰今王師已敗諸處並沒卿等土壤悉皆從¶
偽特以共事之情未能見委然我奉王命不可從卿有¶
<pb:KR2a0026_WYG_187-99b>¶
妻子無宜効我可斬吾首持歸於賊必獲富貴衆皆流¶
涕端又曰卿不忍見殺吾當自刎衆士抱持之皆曰公¶
於唐家非有親屬但以忠義之故不辭於死諸人與公¶
共事經渉艱危豈有害公而取富貴復與同進潜行五¶
日餒死者十三四又為賊所撃奔潰相失者大半端惟¶
與三十餘人東走採生䝁豆而食之猶持節與之俱卧¶
起謂衆人曰平生不知死地乃在此中我受國㤙所以¶
<pb:KR2a0026_WYG_187-100a>¶
然耳今卿等何乃相伴死乎可散投賊猶全性命吾當¶
抱此一節與之俱殞衆又不去屬李公逸為唐守杞州¶
聞而勒兵迎舘之于時河南之地皆入世充唯公逸感¶
端之義獨堅守不下世充遣使召端觧衣遺之禮甚厚¶
仍送除書以端為淮南郡公吏部尚書端對其使者曰¶
夏侯端天子大使豈受王世充之官自非斬我頭将往¶
見汝何容身茍活而屈於賊乎遂焚其書㧞刀斬其所¶
遺衣服因發路西歸觧節旄懐之取竿加刃從間道得¶
至宜陽初山中險峻先無蹊徑但冐履榛梗晝夜兼行¶
<pb:KR2a0026_WYG_187-100b>¶
従者三十二人或墜崖溺水遇猛獸而死又半其餘至¶
者皆鬢髪秃落形貎枯瘠端馳驛奉見但謝無功殊不¶
自言艱苦髙祖憫之復以為秘書監俄出為梓州刺吏¶
所得料錢皆散施孤寡貞觀元年病卒¶
劉感岐州鳯泉人後魏司徒髙昌王豐生之孫也武徳¶
初以驃騎将軍鎮涇州薛仁杲率衆圍之感嬰城拒守¶
城中粮盡遂殺所乗馬以分将士感一無所噉惟煮馬¶
<pb:KR2a0026_WYG_187-101a>¶
骨取汁和木屑食之城垂陷者數矣長平王叔良援兵¶
至仁杲觧圍而去感與叔良出戰為賊所擒仁杲復圍¶
涇州令感語城中云援軍已敗徒守孤城何益也宜早¶
出降以全家室感許之及至城下大呼曰逆賊飢餓亡¶
在朝夕秦王率數十萬衆四靣俱集城中勿憂各宜勉¶
以全忠節仁杲大怒執感於城邊埋脚至膝馳騎射殺¶
之至死聲色逾厲賊平高祖購得其屍祭以少牢贈瀛¶
州刺史封平原郡公諡曰忠壮令其子襲官爵并賜田¶
宅¶
<pb:KR2a0026_WYG_187-101b>¶
常達陕人也初仕隋為鷹揚郎将數從髙祖征伐甚蒙¶
親待及義兵起達在霍邑從宋老生来拒戰老生敗達¶
懼自匿不出高祖謂達已死令人閲屍求之及達奉見¶
髙祖大悦以為統軍武徳初拜隴州刺史時薛舉屢攻¶
之不能尅乃遣其将仵士政以數百人偽䧏達達不之¶
測厚加撫接士政伺隙以其徒刼達擁城中二千人而¶
叛牽達以見於舉達詞色抗厲不為之屈舉指其妻謂¶
<pb:KR2a0026_WYG_187-102a>¶
達曰識皇后否達曰正是癭老嫗何足可識竟釋之有¶
賊帥張貴謂達曰汝識我否荅曰汝逃死奴瞋目視之¶
貴怒拔刀将斫達人救之獲免及仁杲平髙祖見達謂¶
曰卿之忠節便可求之古人命起居舍人令狐徳棻曰¶
劉感常達湏載之史策也執仵士政撲殺之賜達布帛¶
三百叚復拜隴州刺史卒¶
羅士信齊州歴城人也大業中長白山賊王簿左才相¶
孟譲来冦齊郡通守張湏陀率兵討撃士信年始十四¶
固請自効湏陀謂曰汝形容未勝衣甲何可入陣士信¶
<pb:KR2a0026_WYG_187-102b>¶
怒重著左右雙鞬而上馬湏陀壮而從之撃賊灘¶
水之上陣纔列士信馳至賊所刺倒數人斬一人首擲¶
於空中用搶承之戴以略陣賊衆愕然無攻逼者湏陀¶
因而奮撃賊衆大潰士信逐北毎殺一人輙劓其鼻而¶
懐之及還則驗鼻以表殺賊之多少也湏陀甚加歎賞¶
以所乘馬遺之引置左右毎戰湏陀先登士信為副煬¶
帝遣使慰喻之又令畫工寫湏陀士信戰陣之圖上于¶
<pb:KR2a0026_WYG_187-103a>¶
内史及湏陀為李密所殺士信隨裴仁基率衆歸於宻¶
署為縂管使統所部随宻撃王世充敗士信躍馬突進¶
身中數矢乃陷於世充軍世充知其驍勇厚禮之與同¶
寝食後世充破李宻得宻将邴元真等盡拜為将軍不¶
復專重之士信恥與為伍率所部千餘人奔于穀州高¶
祖以為陕州道行軍縂管使圖世充及大軍至洛陽士¶
信以兵圍世充千金堡中有大罵之者士信怒夜遣百¶
餘人将嬰兒數十至於堡下詐言從東都来投羅縂管¶
因令嬰兒啼譟既而佯驚曰此千金堡吾軰錯矣忽然¶
<pb:KR2a0026_WYG_187-103b>¶
而去堡中謂是東都逃人遽出兵追之士信伏兵於路¶
俟其開門奮撃大破之殺無遺類世充平擢授綘州縂¶
管封剡國公尋從太宗撃劉黒闥於河北有洺水人以¶
城来降遣士信入城據守賊悉衆攻之甚急遇雨雪大¶
軍不得救經數日城陷為賊所擒黒闥聞其勇意欲活¶
之士信詞色不屈遂遇害年二十太宗聞而傷惜購得¶
其屍葬之諡曰勇士信初為裴仁基所禮嘗感其知己¶
<pb:KR2a0026_WYG_187-104a>¶
之㤙及東都平遂以家財收歛葬於北邙又云我死後¶
當葬此墓側及卒果就仁基左而託葬焉¶
吕子臧蒲州河東人也大業末為南陽郡丞髙祖尅京¶
師遣馬元規撫慰山南子臧堅守不下元規遣使諷諭¶
之前後數軰皆為子臧所殺及煬帝被殺髙祖又遣其¶
婿君倩賫手詔諭㫖子臧乃為煬帝發䘮成禮而後¶
歸國拜鄧州刺史封南陽郡公時朱粲新敗子臧率所¶
部數千人與元規併力将撃之謂元規曰朱粲新破之¶
後上下危懼一戰可擒若更遷延部衆稍集力強食盡¶
<pb:KR2a0026_WYG_187-104b>¶
必死戰於我為患不細也元規不納子臧請以夲兵獨¶
戰又不許俄而粲衆大至元規懼退保南陽子臧謂元¶
規曰言不見納以至於此老夫今坐公死矣粲果率兵¶
圍之遇霖雨城壁皆壊所親者知城必陷固勸其䧏子¶
臧曰安有天子方伯降賊者乎於是率其麾下赴敵而¶
死俄而城陷元規亦遇害¶
張道源并州祁人也年十五父死居䘮以孝行稱縣令¶
<pb:KR2a0026_WYG_187-105a>¶
郭湛改其所居為復禮郷至孝里道源嘗與友人客遊¶
友人病中宵而卒道源恐驚擾主人遂共屍卧達曙方¶
哭親歩營送至其本郷里高祖舉義召授大将軍府户¶
曹叅軍及平京城遣道源撫慰山東燕趙之地爭来欵¶
附高祖下書褒美累封范陽郡公後拜大理卿時何稠¶
士澄有罪家口籍沒仍以賜之道源歎曰人有否㤗蓋¶
亦是常安可因己之㤗利人之否取其子女以為僕妾¶
豈近仁者之心乎皆捨之一無所取尋轉太僕卿後歴¶
相州都督武徳七年卒官贈工部尚書諡曰節道源雖¶
<pb:KR2a0026_WYG_187-105b>¶
歴職九卿身死日惟有粟兩石高祖深異之賜其家帛¶
三百叚族子椘金椘金少有志行事親以孝聞初與兄¶
越石同預郷貢進士州司将罷越石而薦椘金辭曰以¶
順則越石長以才則椘金不如固請俱退時李勣為都¶
督歎曰貢士夲求才行相推如此何嫌雙居也乃俱薦¶
擢第椘金高宗時累遷刑部侍郎儀鳯年有妖星見椘¶
金上疏極言得失髙宗優納賜帛二百叚則天臨朝歴¶
<pb:KR2a0026_WYG_187-106a>¶
位吏部侍郎秋官尚書賜爵南陽侯為酷吏周興所陷¶
配流嶺表竟卒於徙所著翰苑三十卷紳誡三卷並傳¶
於時¶
李公逸汴梁雍丘人也隋末與族弟善行以義勇為人¶
所附初歸王世充知其必敗遣間使請降髙祖因以雍¶
丘置杞州拜為縂管封陽夏郡公又以善行為杞州刺¶
史世充遣其從弟辨率衆攻之公逸遣使請援髙祖以¶
其懸隔賊境未出兵公逸乃晋善行居守自入朝請援¶
行至㐮城為世充伊州刺史張殷所獲送於洛陽世充¶
<pb:KR2a0026_WYG_187-106b>¶
謂曰卿越鄭臣唐其説安在公逸荅曰我於天下唯聞¶
有唐世充怒斬之善行竟沒於賊高祖聞而悼惜封其¶
子為㐮邑縣公¶
張善相許州㐮城人也大業末為里長毎督縣兵逐小¶
盗為衆所附遂據夲郡歸於李宻宻敗以城歸國髙祖¶
授伊州縂管王世充數攻之善相頻遣使請救兵既不¶
赴城中粮盡自知必敗謂竂屬曰死當斬吾頭以歸世¶
<pb:KR2a0026_WYG_187-107a>¶
充衆皆泣曰寕與公同死終不獨生後城陷被擒送於¶
世充辭色不撓罵世充極口尋被害髙祖歎曰吾負善¶
相善相不負吾封其子為㐮城郡公¶
李玄通雍州藍田人仕隋鷹揚郎将義兵入闗率所部¶
歸國累除定州縂管劉黒闥反叛攻之城陷被擒黒闥¶
重其才欲以為大将玄通歎息曰吾荷朝㤙作藩東夏¶
孤城無援遂陷虜庭當守臣節以忠報國豈能降志輙¶
受賊官拒而不受故吏有以酒食餽之者玄君¶
哀吾困辱故以酒食来相寛慰吾當為君一醉遂與¶
<pb:KR2a0026_WYG_187-107b>¶
樂飲謂守者曰吾能舞劔可借吾刀守者與之及曲終¶
太息而言大丈夫受國厚㤙鎮撫方靣不能保全所守¶
亦何靣目視息世間哉因潰腹而死髙祖聞而為之流¶
涕拜其子伏䕶為大将¶
敬君弘綘州太平人齊右僕射顯雋曾孫也武徳中為¶
驃騎将軍封黔昌縣侯掌屯營兵於玄武門加授雲麾¶
将軍隐太子建成之誅也其餘黨馮立謝叔方率兵犯¶
<pb:KR2a0026_WYG_187-108a>¶
玄君弘挺身出戰其所親止之曰事未可知當且¶
觀變待兵集成列而戰未晚也君弘不從乃與中郎将¶
吕世衡大呼而進並遇害太宗甚嗟賞之贈君弘左屯¶
衞大将軍世衡右驍衞将軍¶
馮立同州馮翊人也有武藝略渉書記隱太子建成引¶
為翊衞車騎将軍託以心膂建成被誅其左右多逃散¶
立歎曰豈有生受其㤙而死逃其難於是率兵犯玄武¶
門苦戰乆之殺屯營将軍敬君弘謂其徒曰㣲以報太¶
子矣遂觧兵遁於野俄而来請罪太宗數之曰汝在東¶
<pb:KR2a0026_WYG_187-108b>¶
宫潜為間構阻我骨肉汝罪一也昨日復出兵来戰殺¶
傷我将士汝罪二也何以逃死對曰出身事主期之効¶
命當職之日無所顧惮因伏地歔欷悲不自勝太宗慰¶
勉之立歸謂所親曰逢莫大之㤙幸而獲濟終當以死¶
奉荅未㡬突厥至便橋立率數百騎與虜戰於咸陽殺¶
獲甚衆太宗聞而嘉歎拜廣州都督前後作牧者多以¶
黷貨為蠻夷所患由是數怨叛立到不營産業衣食取¶
<pb:KR2a0026_WYG_187-109a>¶
給而已嘗至貪泉歎曰此呉隱之所酌泉也飲一盃水¶
何足道哉吾當汲而為食豈止一盃耶安能易吾性乎¶
遂畢飲而去在職數年甚有惠政卒於官¶
謝叔方雍州萬年人也初從巢刺王元吉征討數有戰¶
功元吉奏授屈咥直府左軍騎太宗誅隱太子及元吉¶
於玄武門叔方率府兵與馮立合軍拒戰于北闕下殺¶
敬君弘吕世衡太宗兵不振秦府護軍尉遲敬徳傳元¶
吉首以示之叔方下馬號哭而遁明日出首太宗曰義¶
士也命釋之歴遷西伊二州刺史善綏邊鎮胡戎爱而¶
<pb:KR2a0026_WYG_187-109b>¶
敬之如事嚴父貞觀末累加銀青光禄大夫歴洪廣二¶
州都督永徽中卒¶
王義方泗州漣水人也少孤貧事母甚謹博通五經而¶
謇慠獨行初舉明經因詣京師中路逢徒歩者自云父¶
為潁上令聞病篤倍道将往焉徒歩不前計無所出義¶
方觧所乗馬與之不告姓名而去俄授晋王府參軍直¶
弘文館特進魏徴甚禮之将以姪女妻之義方竟娶徵¶
<pb:KR2a0026_WYG_187-110a>¶
之姪女告人曰昔不附宰相之勢今感知己之言故也¶
轉太子校書無何坐與刑部尚書張亮交通貶為儋州¶
吉安丞行至海南舟人将以酒脯致祭義方曰黍稷非¶
馨義在明徳乃酌水而祭為文曰思帝鄉而北顧望海¶
浦而南浮必也行愆諸己義負前修長鯨撃水天吴覆¶
舟因忠獲戾以孝見尤四維霧廓千里安流靈應如響¶
無作神羞時當盛夏風濤蒸毒既而開霽南渡吉安蠻¶
俗荒梗義方召諸首領集生徒親為講經行釋奠之禮¶
清歌吹籥登降有序蠻酋大喜貞觀二十三年改授洹¶
<pb:KR2a0026_WYG_187-110b>¶
水丞時張亮兄子皎配流在崖州来依義方而卒臨終¶
託以妻子及致屍還鄉義方與皎妻自誓於海神使奴¶
負柩令皎妻抱其赤子乗義方之馬身獨歩從而還先¶
之原武葬皎告祭張亮送皎妻子歸其家而往洹水轉¶
雲陽丞擢為著作佐郎顯慶元年遷侍御史時中書侍¶
郎李義府執權用事婦人淳于氏有羙色坐事繋大理¶
義府悦之託大理丞畢正義枉法出之髙宗又勅給事¶
<pb:KR2a0026_WYG_187-111a>¶
中劉仁軌侍御史張倫重按其事正義自縊高宗特原¶
義府之罪義方以義府姦蠧害政将加弹奏以問其母¶
母曰昔王陵母伏劍成子之義汝能盡忠立名吾之願¶
也雖死不恨義方乃先奏曰臣聞春鸎鳴於獻嵗蟋蟀¶
吟於始秋物有㣲而應時人有賤而言忠臣去嵗冬初¶
雲陽下縣丞耳今春及夏陛下擢臣著作佐郎極文學¶
之清選未㡬又拜臣侍御史濫朝廷之雄職顧視生涯¶
隕首非報唯欲有犯無隱以廣天聽伏以李義府枉殺¶
寺丞陛下已赦之臣不應更有鞫問然天子置三公九¶
<pb:KR2a0026_WYG_187-111b>¶
卿二十七大夫八十一元士夲欲水火相濟鹽梅相成¶
然後庶績咸熈風雨交泰亦不可獨是獨非皆由聖㫖¶
昔唐堯失之於四㓙漢祖失之於陳豨光武失之於逢¶
萌魏武失之於張邈此四帝者英傑之主然失之於前¶
得之於後今陛下繼聖撫育萬邦蠻陬夷落猶懼疎網¶
况輦轂咫尺姦臣肆虐足使忠臣抗憤義士扼腕縱令¶
正義自縊彌不可容便是畏義府之權勢能殺身以滅¶
<pb:KR2a0026_WYG_187-112a>¶
口此則生殺之威上非王出賞罰之柄下移佞寵臣恐¶
履霜堅氷積小成大請重鞫正義死由雪寃氣於幽泉¶
誅姦臣於白日乃廷劾義府曰臣聞附下罔上聖主之¶
所宜誅心狠貎恭明時之所必罰是以隱賊掩義不容¶
唐帝之朝竊幸乗權終齒漢皇之劔中書侍郎李義府¶
因縁際曾遂階通顕不能盡忠竭節對敭王休策蹇勵¶
駑袛奉皇眷而反慿附城社蔽虧日月請託公行交遊¶
羣小貪冶容之美原有罪之淳于恐漏洩其謀殞無辜¶
之正義雖挟山超海之力望此猶輕迴天轉日之威方¶
<pb:KR2a0026_WYG_187-112b>¶
斯更劣此而可恕孰不可容金風届節玉露啓塗霜簡¶
與秋典共清忠臣将鷹鸇並撃請除君側少荅鴻私碎¶
首玉階庶明臣節高宗以義方毁辱大臣言詞不遜左¶
遷莱州司户叅軍秩滿家于教授母卒遂不¶
復仕進縂章二年䘚年五十五撰筆海十卷文集十卷¶
門人何彦光員半千為義方制師服三年喪畢而去半¶
千者齊州全莭人也事義方經十餘年博渉經史知名¶
<pb:KR2a0026_WYG_187-113a>¶
河朔則天時官至天官侍郎撰三國春秋二十卷行於¶
代自有傳¶
成三郎幽州漁陽人也光宅年為左豹韜衞長上果毅¶
李孝逸之討徐敬業以為前鋒與賊戰於高郵官軍敗¶
績被擒送於江都賊黨唐之竒紿其衆曰此李孝逸也¶
将斬之三郎大呼曰我是果毅成三郎不是将軍李孝¶
逸官軍已圍爾數重破爾在於朝夕我死妻子受榮爾¶
死家口配沒終不及我之竒怒斬之敬業平贈左監門¶
将軍諡曰勇時曲阿令尹元貞亦死敬業之難¶
<pb:KR2a0026_WYG_187-113b>¶
尹元貞者瀛州河間人也在曲阿聞敬業攻䧟潤州率¶
兵赴援及戰敗被擒敬業臨以白刃脅令附已将加任¶
用元貞詞色慷慨竟不之屈尋遇害敬業平贈潤州刺¶
史諡曰壮¶
高叡雍州萬年人隋尚書左僕射熲孫也父表仁糓州¶
刺史叡少以明經累除桂州都督尋加銀青光禄大夫¶
轉趙州刺史封平昌縣子聖歴初突厥黙啜来㓂叡嬰¶
<pb:KR2a0026_WYG_187-114a>¶
城固守長史唐波若見城圍甚急遂潜謀應賊叡覺之¶
将自殺不死俄而城陷被擒更令招喻諸縣未降者叡¶
竟不従遂為所殺初賊将至州境或謂叡曰突厥所向¶
無前百姓䘮膽明公力不能禦不若䧏之叡曰吾為天¶
子刺史不戰而降其罪大矣則天聞而深歎息之贈冬¶
官尚書諡曰節及賊退唐波若伏誅家口籍沒因下制¶
曰故趙州刺史髙叡狂賊既至死節不降長史唐波若¶
不能固城相率歸賊高叡已加襃贈波若等身死破家¶
賞罰既行湏敦懲勸宜頒示天下咸使知聞子仲舒博¶
<pb:KR2a0026_WYG_187-114b>¶
通經史尤明三禮及詁訓之書神龍中為相王府文學¶
王甚敬重之開元中累授中書舍人侍中宋璟中書侍¶
郎蘇頲毎詢訪故事焉時又有中書舍人崔琳深達政¶
理璟等亦禮焉嘗謂人曰古事問髙仲舒今事問崔琳¶
則又何所疑矣仲舒累遷太子右庶子卒¶
王同皎相州安陽人陳侍中駙馬都尉寛之曾孫其先¶
自琅邪仕江左陳亡徙家河北同皎長安中尚皇太子¶
<pb:KR2a0026_WYG_187-115a>¶
女定安郡主授朝散大夫行太子典膳郎敬暉等討張¶
易之兄弟也遣同皎與右羽林将軍李多祚迎太子於¶
東宫請太子至玄武門指麾将士太子初拒而不許同¶
皎諷諭切至太子乃就駕以功授右千牛将軍封琅邪¶
郡公賜實封五百户及郡主進封為公主拜同皎為駙¶
馬都尉尋加銀青光禄大夫遷光禄卿神龍二年同皎¶
以武三思專權任勢謀為逆亂乃招集壮士期以則天¶
靈駕發引刼殺三思同謀人撫州司倉冉祖雍具以其¶
計宻告三思三思乃遣校書郎李悛上言同皎潜謀殺¶
<pb:KR2a0026_WYG_187-115b>¶
三思後将擁兵詣闕廢黜皇后帝然之遂斬同皎于都¶
亭驛前籍沒其家臨刑神色不變天下莫不寃之睿宗¶
即位令復其官爵執冉祖雍李悛並誅之初與同皎叶¶
謀有武當丞周憬者夀州壽春人也事既洩遁於比干¶
廟中自刎而死臨終謂左右曰比千古之忠臣也儻神¶
道聰明應知周憬忠而死也韋后亂朝寵樹邪佞武三¶
思干上犯順虐害忠良吾知其滅亡不久也可懸吾頭¶
<pb:KR2a0026_WYG_187-116a>¶
於國門觀其身首異門而出其後皆如其言¶
蘇安恒冀州武邑人也博學尤明周禮及春秋左氏傳¶
大足元年投匭上疏曰陛下欽聖皇之顧託受嗣子之¶
推譲應天順人二十年矣豈不思虞舜褰裳周公復辟¶
良以大禹至聖成王既長推位譲國其道偹焉故舜之¶
於禹是其族親旦舉成王不離叔父且族親何如子之¶
爱叔父何如母之㤙今太子孝敬是崇春秋既壮若使¶
統臨宸極何異陛下之身陛下年徳既尊寳位将倦機¶
務殷重浩蕩心神何不禪位東宫自怡聖體臣聞自昔¶
<pb:KR2a0026_WYG_187-116b>¶
明王之孝理天下者不見二姓而俱王也當今梁定河¶
内建昌諸王等承陛下之蔭覆並得封王臣恐千秋萬¶
嵗之後於事非便臣請黜為公侯任以閑簡臣又聞陛¶
下有二十餘孫今無尺土之封此非長久之計也臣諸¶
四靣都督府及要衝州郡分土而王之縱今年尚㓜小¶
未嫻飬人之術請擇立師傅成其孝敬之道将以夹輔¶
周室藩屏皇家使累葉重光饗祀不輟斯為美矣豈不¶
<pb:KR2a0026_WYG_187-117a>¶
大哉䟽奏則天召見賜食慰諭而遣之長安二年又上¶
䟽曰忠臣不順時而取寵烈士不惜死而偷生故君道¶
不明者忠臣之過歟臣道不軌者烈士之過歟昔者先¶
皇晏駕留其顧託将以萬機殷廣令陛下兼知其事雖¶
唐堯虞舜居其位而共工驩兠在其間陛下骨肉之㤙¶
阻陛下子母之愛忘臣謂聖情以運祚将䘮極斯大莭¶
天下謂陛下㣲弱李氏貪天之功何以年在耄倦而不¶
能復子明辟使忠言莫進姦佞成朋夷狄紛擾屠害黎¶
庶陛下雖納隍軫念亦罔能救此生靈臣聞天下者神¶
<pb:KR2a0026_WYG_187-117b>¶
堯文武之天下也昔有隋失馭小人道長羣雄駭鹿四¶
海瞻烏皇唐親事戎旃鳯翔参野削平㝢縣龍踐宸極¶
歃血為盟指河為誓非李氏不王非功臣不封陛下雖¶
居正統實唐氏舊基故詩曰惟鵲有巢唯鳩居之此言¶
雖小可以喻大陛下自坤生徳乗乾作主豈不以上符¶
天意下順人心東宫昔在諒隂相王又非長子陛下恐¶
宗祀中絶所以應其謳謌當今太子追廻年徳俱盛陛¶
<pb:KR2a0026_WYG_187-118a>¶
下貪其寳位而忘母子深㤙臣聞京邑翼翼四方取則¶
陛下蔽太子之元良枉太子之神器何以教天下母慈¶
子孝焉能使天下移風易俗焉惟陛下思之将何聖顔¶
以見唐家宗廟将何誥命以謁大帝墳陵陛下何故日¶
夜積憂不知鐘鳴漏盡臣愚以天意人事還歸李家陛¶
下雖安天位殊不知物極則反器滿則傾故語曰當㫁¶
不㫁反受其亂此之謂也陛下不如髙揖機務自恬聖¶
躬命史臣以書之令樂府以歌之斯亦太平之盛事也¶
臣聞見過不諫非忠臣也畏死不言非勇士也臣何惜¶
<pb:KR2a0026_WYG_187-118b>¶
一朝之命而不安萬乗之國哉故曰茍利國家雖死可¶
矣願陛下稍輟萬幾詳臣愚見陛下若以臣為忠則從¶
諫如流擇是而用若以臣為不忠則斬取臣頭以令天¶
下疏奏不納明年御史大夫魏元忠為張易之兄弟所¶
構安恒又抗䟽申理之曰臣聞明王有含天下之量有¶
濟天下之心能進天下之善除天下之悪若為君王而¶
不行此四者則當神寃鬼怒隂錯陽亂欲使國家榮㤗¶
<pb:KR2a0026_WYG_187-119a>¶
其可得乎陛下革命之初勤於庶政親總萬幾博採謀¶
猷旁求俊乂故海内以陛下為之主矣暮年以来怠於¶
政教讒邪結黨水火成災百姓不親五品不遜故四海¶
之内以陛下為受佞之主矣邪正莫辯訴訟含寃豈陛¶
下昔是而今非盖居安忘危之失也臣竊見御史大夫¶
檢校太子右庶子同鳯閣鸞臺平章事魏元忠亷直有¶
聞位居宰輔覆忠正之基者用元忠為龜鏡踐邪佞之¶
路者嫉元忠若仇讐麟臺監張易之兄弟在身無徳於¶
國無功不逾數年遂極隆貴自當飲氷懐懼酌水思清¶
<pb:KR2a0026_WYG_187-119b>¶
夙夜兢兢以荅㤙造不謂谿壑其志豺狼其心欲指鹿¶
而獻馬先害忠而損善将斯亂代之法汙我君之朝¶
自元忠下獄臣見長安城内街談巷議皆以陛下委任¶
姦宄斥逐賢良以元忠必無不順之言以易之必有交¶
亂之意相逢偶語人心不安雖有忠臣烈士空撫髀於¶
私室而鉗口不敢言者皆懼易之等威權恐無辜而受¶
戮亦徒虚死耳今賊虜強盛徴歛煩重以臣言之萬姓¶
<pb:KR2a0026_WYG_187-120a>¶
不勝其弊况又間陛下縱逸讒慝禁錮良善賞刑失中¶
則遐邇生變臣恐四夷因之則窺覘得失以為邉郡之¶
患百姓因之即結聚義兵以除君側之惡復恐逐鹿之¶
黨叩闗而至亂階之徒從中相應争鋒於朱雀門内問¶
鼎於大明殿前陛下将何事以謝之復何方以禦之臣¶
今為陛下計安百姓之心者莫若収雷電之威觧元忠¶
之網復其爵位君臣如初則天下幸甚陛下好生悪殺¶
縱不能斬佞臣頭以塞人望臣請奪其榮寵翦其羽翼¶
無使權柄在手驕横日滋専國倍於穣侯廻天過於左¶
<pb:KR2a0026_WYG_187-120b>¶
悺則社稷危矣惟陛下圖之臣夲㣲賤不識元忠易之¶
豈此可親而彼可踈但恐讒邪長而忠臣絶伏願陛下¶
蹔垂天鍳察臣此心即㣲臣朝志得行夕死無恨䟽奏¶
易之等大怒欲遣刺客殺之頼正諫大夫朱敬則鳯閣¶
舎人桓彦範著作郎魏知古等保護以免安恒神龍初¶
為集藝舘内教節愍太子之殺武三思也或言安恒預¶
其謀遂下獄死睿宗即位知其寃下制曰故蘇安恒文¶
<pb:KR2a0026_WYG_187-121a>¶
學基身鯁直成操往年抗䟽忠讜可嘉屬回邪擅構奄¶
從非命興言軫悼用側於懐宜贈寵章式旌徽烈可贈¶
諫議大夫時又有俞文俊王求禮亦以直言見稱¶
俞文俊者荆州江陵人則天載初年新豐因風雷山移¶
乃改縣名為慶山四方畢賀文俊詣闕上書曰臣聞天¶
氣不和而寒暑併人氣不和而疣贅生地氣不和而塠¶
阜出今陛下以女主處陽位反易剛柔故地氣隔塞而¶
山變為災陛下謂之慶山臣以為非慶也臣愚以為宜¶
側身修徳以荅天譴不然恐殃禍至矣則天大怒流於¶
<pb:KR2a0026_WYG_187-121b>¶
嶺外後為六道使所殺¶
王求禮者許州長社人則天時為左拾遺時武懿宗統¶
兵討契丹畏愞不敢進及賊平懿宗奏滄瀛等数百家¶
從賊請誅之求禮廷折之曰此等素無武備城池不完¶
遇賊畏懼茍從之以求生豈素有背叛之心也懿宗擁¶
強兵數十萬聞賊輙退使其滋蔓又欲移罪於草澤詿¶
誤之人豈為臣之道臣請先斬懿宗以謝河北懿宗不¶
<pb:KR2a0026_WYG_187-122a>¶
能荅則天遂寛脅從者之罪後都城三月雨雪鳯閣侍¶
郎蘇味道以為瑞雪率羣官表賀求禮曰公為宰相不¶
能爕理隂陽非時降雪又将災而為瑞誣罔視聼若以¶
三月雪為瑞雪即臘雷亦為瑞雷耶味道不從求禮累¶
遷左臺殿中侍御史神龍初為衞王掾病卒¶
燕欽融洛州偃師人也景龍末為許州司户叅軍時韋¶
庶人干預國政盛封拜羣從子弟又與悖逆庶人及駙¶
馬都尉武延秀中書令宗椘客等将圖危宗社欽融連¶
上奏其事庶人大怒勸中宗召欽融廷見撲殺之宗椘¶
<pb:KR2a0026_WYG_187-122b>¶
客又私令執法者加刃欽融因而致死睿宗即位下制¶
曰故許州司户叅軍燕欽融先陳忠讜頗列章奏雖干¶
非其位而進不顧身永言奄亡誠所傷悼方開諫路宜¶
慰窀穸可贈諫議大夫仍令備禮改葬特授一子官先¶
是定州人郎岌亦備陳韋庶人及宗椘客将為逆亂之¶
状中宗不納而韋庶人勸杖殺之睿宗即位追贈諫議¶
大夫¶
<pb:KR2a0026_WYG_187-123a>¶
安金藏京兆長安人初為太常工人載初年則天稱制¶
睿宗號為皇嗣少府監裴匪躬内侍范雲仙並以私謁¶
皇嗣腰斬自此公卿以下並不得見之唯金藏等工人¶
得在左右或有誣告皇嗣潜有異謀者則天令来俊臣¶
窮鞫其状左右不勝椘毒皆欲自誣惟金藏確然無辭¶
大呼謂俊臣曰公不信金藏之言請剖心以明皇嗣不¶
反即引佩刀自剖其胸五藏並出流血被地因氣絶而¶
仆則天聞之令轝入宫中遣醫人却内五藏以桑白皮¶
為線縫合傅之藥經宿金藏始甦則天親臨視之歎曰¶
<pb:KR2a0026_WYG_187-123b>¶
吾子不能自明不如爾之忠也即令俊臣停推睿宗由¶
是免難金藏神龍初䘮母寓葬於都南闕口之北廬於¶
墓側躬造石墳石塔晝夜不息原上舊無水忽有湧泉¶
自出又有李樹盛冬開花犬鹿相狎夲道使盧懐愼上¶
聞勑旌表其門景雲中累遷右武衞中郎将玄宗即位¶
追思金藏忠節下制褒羙擢拜右驍衞将軍乃令史官¶
編次其事開元二十年又特封代國公仍於東岳等諸¶
<pb:KR2a0026_WYG_187-124a>¶
碑鐫勒其名竟以壽終贈兵部尚書¶
　舊唐書卷一百八十七上¶
<pb:KR2a0026_WYG_187-124b>¶
<pb:KR2a0026_WYG_187-125a>¶
欽定四庫全書¶
　舊唐書卷一百八十七下¶
¶
後晉司空同中書門下平章事劉　昫撰¶
¶
　列傳第一百三十七¶
　忠義下¶
¶
李憕(子源彭彭孫景譲)　　張介然　崔無詖¶
¶
¶
盧奕　　蒋清　　顔杲卿(子泉明)¶
¶
¶
薛愿(龎堅附)　張廵(姚誾附)　許遠¶
¶
<pb:KR2a0026_WYG_187-125b>¶
程千里　袁光庭　邵真　　符璘¶
¶
¶
趙曄　　石演芬(張名振附)　張伾¶
¶
¶
甄濟　　劉敦儒　髙沭　　賈直言¶
¶
¶
庾敬休　　　　　辛讜¶
¶
李憕太原文水人父希倩中宗神龍初右臺監察御史¶
憕早聰敏以明經舉開元初為咸陽尉時張說自紫㣲¶
令燕國公出為相州刺史河北按察使有洺州劉行善¶
相人説問竂宷後誰貴達行乃稱憕及臨河尉鄭巖説¶
<pb:KR2a0026_WYG_187-126a>¶
乃以女妻巖妹婿隂行真女妻於憕及説為并州長史¶
太平軍大使引憕常在幕下九年入為相憕又為長安¶
尉屬宇文融為御史括田户奏知名之士崔希逸咸廙¶
業宇文順于孺卿李宙及憕為判官攝監察御史分路¶
檢察以課並遷監察御史憕驟歴兵吏部郎中給事中¶
憕有吏幹明於几案甚有當官之稱二十八年為河南¶
少尹時蕭炅為尹依倚權貴涖事多不法憕以公直正¶
之人用繋頼又道士孫甑生以左道求進託以修功徳¶
往来嵩山求請無度憕必挫之炅及甑生患之而構於¶
<pb:KR2a0026_WYG_187-126b>¶
朝廷天寳初出為清河太守十一載累轉河南太守夲¶
道採訪謁於行在所改尚書右丞京兆尹十四載轉光¶
禄卿東京晋守判尚書省事其載十一月安禄山反於¶
范陽人心震懼玄宗遣安西節度封常清兼御史大夫¶
為将召募於東京以禦之憕與晋臺御史中丞盧奕河¶
南尹達奚珣綏輯将士完繕城郭遏其侵逼遷憕禮部¶
尚書依前留守自逆徒發范陽至渡河令嚴覘候計絶¶
<pb:KR2a0026_WYG_187-127a>¶
及渡河陷陳留滎陽二郡殺張介然崔無詖數日間已¶
至都城下禄山所統皆蕃漢精兵訓練已久常清之衆¶
多市井之人初不知戰及兵交之後被鐡騎唐突飛矢¶
如雨皆魂慴色沮望賊奔散憕謂弈曰吾曹荷國重寄¶
誓無避死雖力不敵其若官守何奕亦便許願守夲司¶
於是憕居留守宅奕獨居臺中及常清西奔禄山領其¶
衆椎鼓大呼以入都城殺掠數千人箭及宫闕然後住¶
居於閑廐中令擒憕及奕判官蒋清等三人害之以威¶
於衆禄山傳憕奕清三人之首以徇河北信宿至平原¶
<pb:KR2a0026_WYG_187-127b>¶
太守顔真卿斬其使浴其首殮以木函祭而瘞之以聞¶
玄宗贈憕司徒仍與一子五品官奕武部尚書崔無詖¶
工部尚書各與一子官蒋清文部郎中憕豐於産業伊¶
川膏腴水陸上田脩竹茂樹自城及闕口别業相望與¶
吏部侍郎李彭年皆有地癖鄭巖天寳中仕至絳郡太¶
守入為少府監田産亞於憕憕有子十餘人二子為僧¶
與憕同遇害二子彭源存焉源時年八嵗為賊所俘轉¶
<pb:KR2a0026_WYG_187-128a>¶
徙流離凡七八年及史朝義走河北洛陽故吏有義源¶
者贖之於民家代宗聞之授河南府叅軍轉司農寺主¶
簿以父死祸難無心禄仕誓不昬妻不食酒肉洛陽之¶
北惠林寺憕之舊墅也源乃依寺僧寓居一室依僧齋¶
戒人未嘗見其所習先穴地為墓預為終制時時偃仰¶
於穴中長慶三年御史中丞李徳裕表薦之曰處士李¶
源即故禮部尚書東都晋守贈司徒忠烈公李憕之少¶
子天與忠孝嗣兹貞烈以父死國難哀纒終身自司農¶
寺主簿絶心禄仕垂五十年暨於衰暮多依惠林佛寺¶
<pb:KR2a0026_WYG_187-128b>¶
本憕之墅也寺之正殿即憕之寝室源過殿必趨未嘗¶
登踐随僧一食已五十年其端心執孝無有不至抱此¶
貞節棄於清朝臣竊為陛下惜之詔曰禮著死綏傳稱¶
握節捐生守位取重人倫為義甚明其風或替言念於¶
此慨然興懐而朝之公卿有上言者云天寳之季盗起¶
幽陵振蕩生靈噬吞河洛贈司徒忠烈公憕處難居首¶
正色受屠兩河聞風再固危壁首立殊節到今稱之其¶
<pb:KR2a0026_WYG_187-129a>¶
子源有曾閔之行可貫于神明有巢由之風可希于太¶
古山林以寄其迹爵禄不入于心泊然無營五十餘載¶
夫襃忠可以勸臣節旌孝可以激人倫尚義可以警澆¶
浮敬老可以厚風俗舉兹四者大儆于時是用擢自衡¶
門立於文陛處以諫職兾聞讜言仍加印紱式示光寵¶
可守左諫議大夫賜緋魚袋仍敕河南尹差官就所居¶
敦諭遣發穆宗尋令中使齎手詔緋袍牙笏絹二百匹¶
往洛陽惠林寺宣賜源受詔對中使苦陳疾甚年髙不¶
能趨拜附表謝㤙其官告服色絹皆辭不受竟卒於寺¶
<pb:KR2a0026_WYG_187-129b>¶
彭以一子官累歴州縣令長子宏仕官愈卑生三子景¶
讓景荘景温自元和後相繼以進士登第景譲太和中¶
為尚書郎出為商州刺史開元二年入朝為中書舎人¶
二年十月出為華州刺史潼闗防禦鎮國軍使四年入¶
為禮部侍郎五年選貢士李蔚後至宰相楊知退為尚¶
書大中朝為襄州刺史山南道莭度使入為吏部尚書¶
十一年轉御史大夫景譲有大志事親以孝聞正色立¶
<pb:KR2a0026_WYG_187-130a>¶
朝言無避忌為大夫時宣宗舅鄭光卒詔贈司徒罷朝¶
三日景譲曰國舅雖親朝典有素無容過越乃上言曰¶
鄭光是陛下親舅外族之爱誠軫聖心况皇太后哀切¶
之時理合加等而賜之粟帛隆其第宅自家刑國允謂¶
合宜今以輟朝之數比於親王公主則前例所無縱有¶
亦不可施用何者先王制禮所以防㣲大凡人情於外¶
族則深於宗廟則薄所以先王制禮割爱厚親士庶猶¶
然况當萬乗親王公主宗屬也舅氏外族也今朝廷公¶
卿以至庶人據開元禮外祖父母及親舅䘮服小功五¶
<pb:KR2a0026_WYG_187-130b>¶
月若親伯叔親兄弟即服齊縗周年所以踈其外而宻¶
於内也有天下者尤不可使外戚強盛故西漢有吕氏¶
之侈㡬滅劉氏國朝有則天之簒殆革唐命皆非一朝¶
一夕其所由来漸也今鄭光輟朝日數與親王公主同¶
設使陛下速改詔命輟朝一日或両日示其升降有差¶
㤙禮無僣使四方見陛下欽明之徳青史傳陛下制度¶
之文垂之百王播之芳烈臣愚不肖謬竊㤙私實願陛¶
<pb:KR2a0026_WYG_187-131a>¶
下處於堯舜之上羲軒之列所以甘心鼎鑊伏進危言¶
優詔報之乃罷両日景譲復為吏部尚書卒諡曰孝景¶
温登第後踐歴臺閣咸通中自工部侍郎出為華州刺¶
史潼闗防禦鎮國軍使景荘亦至達官¶
張介然者蒲州猗氏人也夲名六朗謹慎善籌筭為郡¶
守在河隴及天寳中王忠嗣皇甫惟明哥舒翰相次為¶
節将並委以營田支度等使進位衞尉卿仍兼行軍司¶
馬使如故及加銀青光禄大夫帶上柱國因入奏稱㫖¶
特加賜賚介然乗間奏曰臣今三品合列棨戟若列於¶
<pb:KR2a0026_WYG_187-131b>¶
帝城鄉里不知臣貴臣河東人也請列戟於故郷玄宗¶
曰所給可列故郷京城佇當别賜介然拜謝而出仍賜¶
絹五百匹令宴集閭里以寵異之夲郷列戟自介然始¶
也哥舒翰追在西京薦為少府監安禄山将犯河洛以¶
介然為河南防禦使令守陳留陳晋水陸所凑邑居萬¶
家而素不習戰介然至任數日賊已渡河雖率兵登城¶
兼守要害虜騎十萬所過殺戮煙塵亘天彌漫數十里¶
<pb:KR2a0026_WYG_187-132a>¶
介然之衆聞吹角鼓譟之聲授甲不得氣已奪矣故至¶
覆敗初玄宗以禄山起逆於河南要路懸牓以購其首¶
又諭已殺其子慶宗等禄山入陳留北郭安慶緒見牓¶
白於禄山禄山於輿中兩手撫胸大哭數聲曰我有何¶
罪已殺我兒便縱㐫毒前有陳留兵将降者向萬人行¶
列於路禄山命其牙将殺戮皆盡流血如川乃斬介然¶
於軍門禄山氣乃稍觧頓軍於陳晋郭下以其将李庭¶
望為節度鎮之十五載玄宗贈介然工部尚書與一子¶
五品官¶
<pb:KR2a0026_WYG_187-132b>¶
崔無詖者京兆長安人也夲博陵舊族父從禮中宗韋¶
庶人之舅景龍中衞尉卿時中書令鄼國公蕭至忠才¶
位素髙甚承㤙顧敕亡先女冥㛰韋庶人亡弟無詖㛰¶
至忠女后為女家中宗為兒家供擬甚厚時人為之語¶
曰皇后嫁女天子娶婦及韋庶人敗至忠女亦死無詖¶
坐累久貶在外開元中為益州司馬會楊國忠為新都¶
尉與之歡甚國忠因事引用之累轉陕郡太守少府監¶
<pb:KR2a0026_WYG_187-133a>¶
滎陽郡太守安禄山率衆南向無詖召募拒之及賊陷¶
陳留郡後㐫威轉盛戈矛鼓角驚駭城邑兩宿及滎陽¶
乗城自墜如雨故無詖及官吏盡為賊所虜賊以其将¶
武令珣鎮之¶
盧奕黄門監懐慎之少子也與其兄奐齊名大腹豐下¶
眉目疎朗謹愿寡慾不尚輿馬克已自勵開元中任京¶
兆司録叅軍天寳初為鄠縣令兵部郎中所歴有聲皆¶
如奐之所治也天寳八載轉給事中十一載為御史中¶
丞始懐慎及奐並為中丞父子三繼清節不易時人美¶
<pb:KR2a0026_WYG_187-133b>¶
之奕留臺東都又分知東都武部選事十四載安禄山¶
犯東都人吏奔散奕在臺獨居為賊所執與李憕同見¶
害玄宗聞而愍之贈兵部尚書太博士獨孤及¶
議曰盧奕剛毅朴忠直方而清勵精吏事所居可紀天¶
寳十四載洛陽陷沒于時東京人士狼狽鹿駭猛虎磨¶
牙而争其肉居位者皆欲保命而全妻子或先策髙足¶
爭脱羿彀或不恥茍活甘飲盗泉奕獨正身守位義不¶
<pb:KR2a0026_WYG_187-134a>¶
去以死全節誓不辱勢窘力屈以朝服就執猶慷慨感¶
憤數賊梟獍之罪觀者股栗奕不變其色而北靣辭君¶
然後受害雖古烈士方之者鮮矣或曰洛陽之存亡操¶
兵者實任其咎非執法吏所能抗師敗将奔去之可也¶
委身㓂讐以死誰懟及以為不然勇者禦而忠者守必¶
社稷是衞則死生以之危而去之是智免也於忠何有¶
昔荀息殺身於晋不食其言也仲由結纓於衞食焉不¶
避其難也玄㝠勤其官而水死守位而忘軀也伯姬待¶
保姆而火死先禮而後身也彼四人者死之日皆於事¶
<pb:KR2a0026_WYG_187-134b>¶
無補夫豈爱死而賈祸也以為死輕於義故蹈義而捐¶
生古史書之使事君者勸然則禄山之亂大於里克孔¶
悝奕亷察之任切於玄冥之官分命所繋不啻於保姆¶
逆黨兵威甚於水火于斯時也能與執干戈者同其戮¶
力挽之不来推之不去豈不以師可虧免不可茍身可¶
殺節不可奪故全其特操於白刅之下孰與夫懐安偷¶
生者同其風哉謹按諡法圖國忘身曰貞秉徳遵業曰¶
<pb:KR2a0026_WYG_187-135a>¶
烈奕執憲戎馬之間志藩王室可謂圖國國危不能拯¶
而繼之以死可謂忘身歴官一十任言必正事必果而¶
清節不撓去之若始至可謂秉徳先黃門以直道佐時¶
奕嗣之以忠純可謂遵業請諡曰貞烈從之¶
蒋清者故吏部侍郎欽緒之子舉明經調補太子校書¶
郎鞏縣丞盧奕晋之憲府清與諸兄溢演沇知名于時¶
奕之被害清亦死焉¶
顔杲卿琅邪臨沂人世仕江左五代祖之推北齊黄門¶
侍郎修文館學士齊亡入周始家闗内遂為長安人焉¶
<pb:KR2a0026_WYG_187-135b>¶
曾伯祖師古貞觀中秘書監自有傳曾祖勤禮崇文館¶
學士祖甫曹王侍讀父元孫垂拱初登進士第考功員¶
外郎劉竒牓其詞策文瑰俊拔多士聳觀歴官長安尉¶
太子舎人亳州刺史卒杲卿以䕃受官性剛直有吏幹¶
開元中為魏州録事叅軍振舉綱目政稱第一天寳十¶
四載攝常山太守時安禄山為河北河東採訪使常山¶
在其部内其年十一月禄山舉范陽之兵詣闕十二月¶
<pb:KR2a0026_WYG_187-136a>¶
十二日陥東都杲卿忠誠感發懼賊遂㓂潼闗即危宗¶
社時從弟真卿為平原太守初聞禄山逆謀隂飬死士¶
招懐豪右為拒賊之計至是遣使告杲卿相與起義兵¶
掎角㫁賊歸路以紓西㓂之勢杲卿乃與長史袁履謙¶
前真定令賈深前内丘丞張通幽等謀開土門以背之¶
時禄山遣蒋欽湊髙邈率衆五千守土門杲卿欲誅欽¶
湊開土門之路時欽湊軍隷常山郡屬欽湊遣髙邈往¶
幽州未還杲卿遣吏召欽湊至郡計事是月二十二日¶
夜欽湊至舎之於傳舎會飲既醉令袁履謙與叅軍馮¶
<pb:KR2a0026_WYG_187-136b>¶
虔縣尉李栖黙手力翟萬徳等殺欽湊中夜履謙以欽¶
湊首見杲卿相與垂泣喜事交濟也是夜槀城尉崔安¶
石報髙邈還至蒲城即令馮虔翟萬徳與安石往圖之¶
詰朝髙邈之騎從數人至槀城驛安石皆殺之俄而邈¶
至安石紿之曰太守備酒樂於傳舎邈方據㕔下馬馮¶
虔等擒而縶之是日賊将何千年自東都来趙郡馮虔¶
萬徳伏兵於醴泉驛千年至又擒之即日縛二賊将還¶
<pb:KR2a0026_WYG_187-137a>¶
郡杲卿遣子安平尉泉明及賈深張通幽翟萬徳函欽¶
湊之首械二賊送於京師至太原節度使王承業留泉¶
明賈深等寝杲卿之表承業自上表獻之以為己功玄¶
宗不之知擢拜承業大将軍牙官獲賞者百數玄宗尋¶
知杲卿之功乃加衞尉卿兼御史大夫以袁履謙為常¶
山太守賈深為司馬杲卿既斬賊将収兵練卒乃檄告¶
河北郡縣言朝廷以榮王為河北兵馬大元帥哥舒翰¶
為副統衆三十萬即出土門郡縣聞之皆殺賊守将遠¶
近響應時十五郡皆為國家所守時安禄山遣使傳李¶
<pb:KR2a0026_WYG_187-137b>¶
憕盧奕之首徇河北至平原真卿殺賊使収藏憕等首¶
清池尉賈載亦斬偽署景城守劉玄道傳首於平原饒¶
陽郡守盧全誠亦據郡舉兵㑹於真卿時常山平原二¶
郡兵威大振禄山方自率衆而西已至陕聞河北有變¶
而還乃命史思明蔡希徳率衆渡河十五年正月思明¶
攻常山郡城中兵少衆寡不敵禦備皆竭其月八日城¶
陷杲卿履謙為賊所執送於東都思明既陷常山遂攻¶
<pb:KR2a0026_WYG_187-138a>¶
諸郡鄴廣平鉅鹿趙郡上谷博陵文安魏郡信都復為¶
賊守禄山見杲卿靣責之曰汝昨自范陽户曹我奏為¶
判官遂得光禄太常二丞便用汝攝常山太守負汝何¶
事而背我耶杲卿瞋目而報曰我世為唐臣常守忠義¶
縱受汝奏署復合從汝反乎且汝夲營州一牧羊羯奴¶
耳叨竊㤙寵致身及此天子負汝何事而汝反耶禄山¶
怒甚令縛於中橋南頭從西第二柱節觧之比至氣絶¶
大罵不息是日杲卿㓜子誕姪詡及袁履謙皆被先截¶
手足何千年弟在傍含血噴其靣因加割臠路人見之¶
<pb:KR2a0026_WYG_187-138b>¶
流涕其年二月李光弼郭子儀之師自土門東下復収¶
常山郡杲卿履謙等妻女數百人繋之獄中光弼破械¶
出之令行䘮服給遣周厚至徳二年冬廣平王収復兩¶
京史思明以河朔歸國時真卿為蒲州刺史乃令泉明¶
於河北求訪血屬杲卿妹先適故榆次令張景儋妹女¶
流落賊中泉明一女亦落賊中俱索購錢三萬泉明悉¶
索所費購姑女而還比復納購己女遂失而袁履謙已¶
<pb:KR2a0026_WYG_187-139a>¶

